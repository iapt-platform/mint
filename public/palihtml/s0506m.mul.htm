<body>
<p class="centered"> Namo tassa bhagavato arahato sammāsambuddhassa</p>
<p class="nikaya">Khuddakanikāye</p>
<a name="kn6"></a>
<p class="book">Vimānavatthupāḷi</p>
<a name="kn6_1"></a>
<p class="chapter">1. Itthivimānaṃ</p>
<p class="title">1. Pīṭhavaggo</p>
<p class="subhead">1. Paṭhamapīṭhavimānavatthu</p>
<p class="hangnum"><a name="para1"></a><a name="para1_kn6"></a><span class="paranum">1</span>.</p>
<p class="gatha1"> <a name="T0.0001"></a> ‘‘Pīṭhaṃ <a name="M0.0001"></a><a name="V0.0001"></a><a name="P0.0001"></a> te sovaṇṇamayaṃ uḷāraṃ, manojavaṃ gacchati yenakāmaṃ;</p>
<p class="gathalast">Alaṅkate malyadhare <span class="note">[mālyadhare (syā.)]</span> suvatthe, obhāsasi vijjurivabbhakūṭaṃ.</p>
<p class="hangnum"><a name="para2"></a><a name="para2_kn6"></a><span class="paranum">2</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para3"></a><a name="para3_kn6"></a><span class="paranum">3</span>.</p>
<p class="gatha1"> ‘‘Pucchāmi <a name="V0.0002"></a> taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para4"></a><a name="para4_kn6"></a><span class="paranum">4</span>.</p>
<p class="gatha1"> Sā devatā attamanā, moggallānena <span class="note">[moggalānena (ka.) evamuparipi]</span> pucchitā;</p>
<p class="gathalast">Pañhaṃ <a name="T0.0002"></a> puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para5"></a><a name="para5_kn6"></a><span class="paranum">5</span>.</p>
<p class="gatha1"> ‘‘Ahaṃ <a name="M0.0002"></a> manussesu manussabhūtā, abbhāgatānāsanakaṃ adāsiṃ;</p>
<p class="gathalast">Abhivādayiṃ añjalikaṃ akāsiṃ, yathānubhāvañca adāsi dānaṃ.</p>
<p class="hangnum"><a name="para6"></a><a name="para6_kn6"></a><span class="paranum">6</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para7"></a><a name="para7_kn6"></a><span class="paranum">7</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Paṭhamapīṭhavimānaṃ paṭhamaṃ.</p>
<p class="subhead">2. Dutiyapīṭhavimānavatthu</p>
<p class="hangnum"><a name="para8"></a><a name="para8_kn6"></a><span class="paranum">8</span>.</p>
<p class="gatha1"> ‘‘Pīṭhaṃ <a name="P0.0002"></a> te veḷuriyamayaṃ uḷāraṃ, manojavaṃ gacchati yenakāmaṃ;</p>
<p class="gathalast">Alaṅkate malyadhare suvatthe, obhāsasi vijjurivabbhakūṭaṃ.</p>
<p class="hangnum"><a name="para9"></a><a name="para9_kn6"></a><span class="paranum">9</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para10"></a><a name="para10_kn6"></a><span class="paranum">10</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi <a name="T0.0003"></a> evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para11"></a><a name="para11_kn6"></a><span class="paranum">11</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para12"></a><a name="para12_kn6"></a><span class="paranum">12</span>.</p>
<p class="gatha1"> ‘‘Ahaṃ manussesu manussabhūtā, abbhāgatānāsanakaṃ adāsiṃ;</p>
<p class="gathalast">Abhivādayiṃ añjalikaṃ akāsiṃ, yathānubhāvañca adāsi dānaṃ.</p>
<p class="hangnum"><a name="para13"></a><a name="para13_kn6"></a><span class="paranum">13</span>.</p>
<p class="gatha1"> ‘‘Tena <a name="M0.0003"></a> metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para14"></a><a name="para14_kn6"></a><span class="paranum">14</span>.</p>
<p class="gatha1"> ‘‘Akkhāmi <a name="V0.0003"></a> te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Dutiyapīṭhavimānaṃ dutiyaṃ.</p>
<p class="subhead">3. Tatiyapīṭhavimānavatthu</p>
<p class="hangnum"><a name="para15"></a><a name="para15_kn6"></a><span class="paranum">15</span>.</p>
<p class="gatha1"> ‘‘Pīṭhaṃ <a name="P0.0003"></a> te sovaṇṇamayaṃ uḷāraṃ, manojavaṃ gacchati yenakāmaṃ;</p>
<p class="gathalast">Alaṅkate malyadhare suvatthe, obhāsasi vijjurivabbhakūṭaṃ.</p>
<p class="hangnum"><a name="para16"></a><a name="para16_kn6"></a><span class="paranum">16</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti <a name="T0.0004"></a> ca te bhogā, ye keci manaso piyā.</p>
<p class="hangnum"><a name="para17"></a><a name="para17_kn6"></a><span class="paranum">17</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para18"></a><a name="para18_kn6"></a><span class="paranum">18</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para19"></a><a name="para19_kn6"></a><span class="paranum">19</span>.</p>
<p class="gatha1"> ‘‘Appassa kammassa phalaṃ mamedaṃ <span class="note">[mametaṃ (ka.)]</span>, yenamhi <span class="note">[tenamhi (ka.)]</span> evaṃ jalitānubhāvā;</p>
<p class="gathalast">Ahaṃ manussesu manussabhūtā, purimāya jātiyā manussaloke.</p>
<p class="hangnum"><a name="para20"></a><a name="para20_kn6"></a><span class="paranum">20</span>.</p>
<p class="gatha1"> ‘‘Addasaṃ <a name="M0.0004"></a> virajaṃ bhikkhuṃ, vippasannamanāvilaṃ;</p>
<p class="gathalast">Tassa adāsahaṃ pīṭhaṃ, pasannā sehi pāṇibhi.</p>
<p class="hangnum"><a name="para21"></a><a name="para21_kn6"></a><span class="paranum">21</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para22"></a><a name="para22_kn6"></a><span class="paranum">22</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Tatiyapīṭhavimānaṃ tatiyaṃ.</p>
<p class="subhead">4. Catutthapīṭhavimānavatthu</p>
<p class="hangnum"><a name="para23"></a><a name="para23_kn6"></a><span class="paranum">23</span>.</p>
<p class="gatha1"> ‘‘Pīṭhaṃ <a name="T0.0005"></a><a name="P0.0004"></a> te veḷuriyamayaṃ uḷāraṃ, manojavaṃ gacchati yenakāmaṃ;</p>
<p class="gathalast">Alaṅkate malyadhare suvatthe, obhāsasi vijjurivabbhakūṭaṃ.</p>
<p class="hangnum"><a name="para24"></a><a name="para24_kn6"></a><span class="paranum">24</span>.</p>
<p class="gatha1"> ‘‘Kena <a name="V0.0004"></a> tetādiso vaṇṇo, kena te idha mijjhati;</p>
<p class="gathalast">Uppajjanti <a name="T0.0004"></a> ca te bhogā, ye keci manaso piyā.</p>
<p class="hangnum"><a name="para25"></a><a name="para25_kn6"></a><span class="paranum">25</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para26"></a><a name="para26_kn6"></a><span class="paranum">26</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para27"></a><a name="para27_kn6"></a><span class="paranum">27</span>.</p>
<p class="gatha1"> ‘‘Appassa kammassa phalaṃ mamedaṃ, yenamhi evaṃ jalitānubhāvā;</p>
<p class="gathalast">Ahaṃ manussesu manussabhūtā, purimāya jātiyā manussaloke.</p>
<p class="hangnum"><a name="para28"></a><a name="para28_kn6"></a><span class="paranum">28</span>.</p>
<p class="gatha1"> ‘‘Addasaṃ <a name="M0.0005"></a> virajaṃ bhikkhuṃ, vippasannamanāvilaṃ;</p>
<p class="gathalast">Tassa adāsahaṃ pīṭhaṃ, pasannā sehi pāṇibhi.</p>
<p class="hangnum"><a name="para29"></a><a name="para29_kn6"></a><span class="paranum">29</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para30"></a><a name="para30_kn6"></a><span class="paranum">30</span>.</p>
<p class="gatha1"> ‘‘Akkhāmi <a name="T0.0006"></a> te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Catutthapīṭhavimānaṃ catutthaṃ.</p>
<p class="subhead">5. Kuñjaravimānavatthu</p>
<p class="hangnum"><a name="para31"></a><a name="para31_kn6"></a><span class="paranum">31</span>.</p>
<p class="gatha1"> ‘‘Kuñjaro <a name="P0.0005"></a> te varāroho, nānāratanakappano;</p>
<p class="gathalast">Ruciro thāmavā javasampanno, ākāsamhi samīhati.</p>
<p class="hangnum"><a name="para32"></a><a name="para32_kn6"></a><span class="paranum">32</span>.</p>
<p class="gatha1"> ‘‘Padumi padma <span class="note">[paduma… (sī. syā.) evamuparipi]</span> pattakkhi, padmuppalajutindharo;</p>
<p class="gathalast">Padmacuṇṇābhikiṇṇaṅgo, soṇṇapokkharamāladhā <span class="note">[… mālavā (sī. syā.)]</span>.</p>
<p class="hangnum"><a name="para33"></a><a name="para33_kn6"></a><span class="paranum">33</span>.</p>
<p class="gatha1"> ‘‘Padumānusaṭaṃ maggaṃ, padmapattavibhūsitaṃ.</p>
<p class="gathalast">Ṭhitaṃ vaggumanugghātī, mitaṃ gacchati vāraṇo.</p>
<p class="hangnum"><a name="para34"></a><a name="para34_kn6"></a><span class="paranum">34</span>.</p>
<p class="gatha1"> ‘‘Tassa pakkamamānassa, soṇṇakaṃsā ratissarā;</p>
<p class="gathalast">Tesaṃ suyyati nigghoso, turiye pañcaṅgike yathā.</p>
<p class="hangnum"><a name="para35"></a><a name="para35_kn6"></a><span class="paranum">35</span>.</p>
<p class="gatha1"> ‘‘Tassa nāgassa khandhamhi, sucivatthā alaṅkatā;</p>
<p class="gathalast">Mahantaṃ accharāsaṅghaṃ, vaṇṇena atirocasi.</p>
<p class="hangnum"><a name="para36"></a><a name="para36_kn6"></a><span class="paranum">36</span>.</p>
<p class="gatha1"> ‘‘Dānassa <a name="V0.0005"></a> te idaṃ phalaṃ, atho sīlassa vā pana;</p>
<p class="gathalast">Atho añjalikammassa, taṃ me akkhāhi pucchitā’’ti;</p>
<p class="hangnum"><a name="para37"></a><a name="para37_kn6"></a><span class="paranum">37</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para38"></a><a name="para38_kn6"></a><span class="paranum">38</span>.</p>
<p class="gatha1"> ‘‘Disvāna <a name="T0.0007"></a><a name="M0.0006"></a> guṇasampannaṃ, jhāyiṃ jhānarataṃ sataṃ;</p>
<p class="gathalast">Adāsiṃ pupphābhikiṇṇaṃ, āsanaṃ dussasanthataṃ.</p>
<p class="hangnum"><a name="para39"></a><a name="para39_kn6"></a><span class="paranum">39</span>.</p>
<p class="gatha1"> ‘‘Upaḍḍhaṃ padmamālāhaṃ, āsanassa samantato;</p>
<p class="gathalast">Abbhokirissaṃ pattehi, pasannā sehi pāṇibhi.</p>
<p class="hangnum"><a name="para40"></a><a name="para40_kn6"></a><span class="paranum">40</span>.</p>
<p class="gatha1"> ‘‘Tassa kammakusalassa <span class="note">[kammassa kusalassa (sī. pī.)]</span>, idaṃ me īdisaṃ phalaṃ;</p>
<p class="gathalast">Sakkāro garukāro ca, devānaṃ apacitā ahaṃ.</p>
<p class="hangnum"><a name="para41"></a><a name="para41_kn6"></a><span class="paranum">41</span>.</p>
<p class="gatha1"> ‘‘Yo ve sammāvimuttānaṃ, santānaṃ brahmacārinaṃ;</p>
<p class="gathalast">Pasanno āsanaṃ dajjā, evaṃ nande yathā ahaṃ.</p>
<p class="hangnum"><a name="para42"></a><a name="para42_kn6"></a><span class="paranum">42</span>.</p>
<p class="gatha1"> ‘‘Tasmā hi attakāmena <span class="note">[atthakāmena (ka.)]</span>, mahattamabhikaṅkhatā;</p>
<p class="gathalast">Āsanaṃ dātabbaṃ hoti, sarīrantimadhārina’’nti.</p>
<p class="centered">Kuñjaravimānaṃ pañcamaṃ.</p>
<p class="subhead">6. Paṭhamanāvāvimānavatthu</p>
<p class="hangnum"><a name="para43"></a><a name="para43_kn6"></a><span class="paranum">43</span>.</p>
<p class="gatha1"> ‘‘Suvaṇṇacchadanaṃ <a name="P0.0006"></a> nāvaṃ, nāri āruyha tiṭṭhasi;</p>
<p class="gathalast">Ogāhasi pokkharaṇiṃ, padmaṃ <span class="note">[padumaṃ (sī. syā.)]</span> chindasi pāṇinā.</p>
<p class="hangnum"><a name="para44"></a><a name="para44_kn6"></a><span class="paranum">44</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para45"></a><a name="para45_kn6"></a><span class="paranum">45</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi <a name="T0.0008"></a> evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para46"></a><a name="para46_kn6"></a><span class="paranum">46</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para47"></a><a name="para47_kn6"></a><span class="paranum">47</span>.</p>
<p class="gatha1"> ‘‘Ahaṃ <a name="M0.0007"></a> manussesu manussabhūtā, purimāya jātiyā manussaloke;</p>
<p class="gathalast">Disvāna bhikkhū tasite kilante, uṭṭhāya pātuṃ udakaṃ adāsiṃ.</p>
<p class="hangnum"><a name="para48"></a><a name="para48_kn6"></a><span class="paranum">48</span>.</p>
<p class="gatha1"> ‘‘Yo <a name="V0.0006"></a> ve kilantāna pipāsitānaṃ, uṭṭhāya pātuṃ udakaṃ dadāti;</p>
<p class="gathalast">Sītodakā <span class="note">[sītodikā (sī.)]</span> tassa bhavanti najjo, pahūtamalyā bahupuṇḍarīkā.</p>
<p class="hangnum"><a name="para49"></a><a name="para49_kn6"></a><span class="paranum">49</span>.</p>
<p class="gatha1"> ‘‘Taṃ āpagā <span class="note">[tamāpagā (sī. ka.)]</span> anupariyanti sabbadā, sītodakā vālukasanthatā nadī;</p>
<p class="gathalast">Ambā ca sālā tilakā ca jambuyo, uddālakā pāṭaliyo ca phullā.</p>
<p class="hangnum"><a name="para50"></a><a name="para50_kn6"></a><span class="paranum">50</span>.</p>
<p class="gatha1"> ‘‘Taṃ bhūmibhāgehi upetarūpaṃ, vimānaseṭṭhaṃ bhusasobhamānaṃ;</p>
<p class="gathalast">Tassīdha <span class="note">[tasseva (syā.)]</span> kammassa ayaṃ vipāko, etādisaṃ puññakatā <span class="note">[katapuññā (sī.)]</span> labhanti.</p>
<p class="hangnum"><a name="para51"></a><a name="para51_kn6"></a><span class="paranum">51</span>.</p>
<p class="gatha1"> ‘‘Tena <a name="T0.0009"></a> metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para52"></a><a name="para52_kn6"></a><span class="paranum">52</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Paṭhamanāvāvimānaṃ chaṭṭhaṃ.</p>
<p class="subhead">7. Dutiyanāvāvimānavatthu</p>
<p class="hangnum"><a name="para53"></a><a name="para53_kn6"></a><span class="paranum">53</span>.</p>
<p class="gatha1"> ‘‘Suvaṇṇacchadanaṃ <a name="P0.0007"></a> nāvaṃ, nāri āruyha tiṭṭhasi;</p>
<p class="gathalast">Ogāhasi pokkharaṇiṃ, padmaṃ chindasi pāṇinā.</p>
<p class="hangnum"><a name="para54"></a><a name="para54_kn6"></a><span class="paranum">54</span>.</p>
<p class="gatha1"> ‘‘Kena <a name="M0.0008"></a> tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para55"></a><a name="para55_kn6"></a><span class="paranum">55</span>.</p>
<p class="gatha1"> ‘‘Pucchāmi taṃ devi mahānubhāve, manussabhutā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para56"></a><a name="para56_kn6"></a><span class="paranum">56</span>.</p>
<p class="gatha1"> Sā <a name="T0.0010"></a> devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para57"></a><a name="para57_kn6"></a><span class="paranum">57</span>.</p>
<p class="gatha1"> ‘‘Ahaṃ manussesu manussabhūtā, purimāya jātiyā manussaloke;</p>
<p class="gathalast">Disvāna bhikkhuṃ tasitaṃ kilantaṃ, uṭṭhāya pātuṃ udakaṃ adāsiṃ.</p>
<p class="hangnum"><a name="para58"></a><a name="para58_kn6"></a><span class="paranum">58</span>.</p>
<p class="gatha1"> ‘‘Yo ve kilantassa pipāsitassa, uṭṭhāya pātuṃ udakaṃ dadāti;</p>
<p class="gathalast">Sītodakā tassa bhavanti najjo, pahūtamalyā bahupuṇḍarīkā.</p>
<p class="hangnum"><a name="para59"></a><a name="para59_kn6"></a><span class="paranum">59</span>.</p>
<p class="gatha1"> ‘‘Taṃ āpagā anupariyanti sabbadā, sītodakā vālukasanthatā nadī;</p>
<p class="gathalast">Ambā ca sālā tilakā ca jambuyo, uddālakā pāṭaliyo ca phullā.</p>
<p class="hangnum"><a name="para60"></a><a name="para60_kn6"></a><span class="paranum">60</span>.</p>
<p class="gatha1"> ‘‘Taṃ <a name="V0.0007"></a> bhūmibhāgehi upetarūpaṃ, vimānaseṭṭhaṃ bhusasobhamānaṃ;</p>
<p class="gathalast">Tassīdha kammassa ayaṃ vipāko, etādisaṃ puññakatā labhanti.</p>
<p class="hangnum"><a name="para61"></a><a name="para61_kn6"></a><span class="paranum">61</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para62"></a><a name="para62_kn6"></a><span class="paranum">62</span>.</p>
<p class="gatha1"> ‘‘Akkhāmi <a name="T0.0011"></a><a name="M0.0009"></a> te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Dutiyanāvāvimānaṃ sattamaṃ.</p>
<p class="subhead">8. Tatiyanāvāvimānavatthu</p>
<p class="hangnum"><a name="para63"></a><a name="para63_kn6"></a><span class="paranum">63</span>.</p>
<p class="gatha1"> ‘‘Suvaṇṇacchadanaṃ <a name="P0.0008"></a> nāvaṃ, nāri āruyha tiṭṭhasi;</p>
<p class="gathalast">Ogāhasi pokkharaṇiṃ, padmaṃ chindasi pāṇinā.</p>
<p class="hangnum"><a name="para64"></a><a name="para64_kn6"></a><span class="paranum">64</span>.</p>
<p class="gatha1"> ‘‘Kūṭāgārā <a name="P0.0009"></a> nivesā te, vibhattā bhāgaso mitā;</p>
<p class="gathalast">Daddallamānā <span class="note">[daddaḷhamānā (ka.)]</span> ābhanti, samantā caturo disā.</p>
<p class="hangnum"><a name="para65"></a><a name="para65_kn6"></a><span class="paranum">65</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para66"></a><a name="para66_kn6"></a><span class="paranum">66</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para67"></a><a name="para67_kn6"></a><span class="paranum">67</span>.</p>
<p class="gatha1"> Sā devatā attamanā, sambuddheneva pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para68"></a><a name="para68_kn6"></a><span class="paranum">68</span>.</p>
<p class="gatha1"> ‘‘Ahaṃ manussesu manussabhūtā, purimāya jātiyā manussaloke;</p>
<p class="gathalast">Disvāna <a name="T0.0012"></a> bhikkhū tasite kilante, uṭṭhāya pātuṃ udakaṃ adāsiṃ.</p>
<p class="hangnum"><a name="para69"></a><a name="para69_kn6"></a><span class="paranum">69</span>.</p>
<p class="gatha1"> ‘‘Yo ve kilantāna pipāsitānaṃ, uṭṭhāya pātuṃ udakaṃ dadāti;</p>
<p class="gathalast">Sītodakā tassa bhavanti najjo, pahūtamalyā bahupuṇḍarīkā.</p>
<p class="hangnum"><a name="para70"></a><a name="para70_kn6"></a><span class="paranum">70</span>.</p>
<p class="gatha1"> ‘‘Taṃ <a name="M0.0010"></a> āpagā anupariyanti sabbadā, sītodakā vālukasanthatā nadī;</p>
<p class="gathalast">Ambā ca sālā tilakā ca jambuyo, uddālakā pāṭaliyo ca phullā.</p>
<p class="hangnum"><a name="para71"></a><a name="para71_kn6"></a><span class="paranum">71</span>.</p>
<p class="gatha1"> ‘‘Taṃ bhūmibhāgehi upetarūpaṃ, vimānaseṭṭhaṃ bhusasobhamānaṃ;</p>
<p class="gathalast">Tassīdha kammassa ayaṃ vipāko, etādisaṃ puññakatā labhanti.</p>
<p class="hangnum"><a name="para72"></a><a name="para72_kn6"></a><span class="paranum">72</span>.</p>
<p class="gatha1"> ‘‘Kūṭāgārā <a name="V0.0008"></a> nivesā me, vibhattā bhāgaso mitā;</p>
<p class="gathalast">Daddallamānā ābhanti, samantā caturo disā.</p>
<p class="hangnum"><a name="para73"></a><a name="para73_kn6"></a><span class="paranum">73</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para74"></a><a name="para74_kn6"></a><span class="paranum">74</span>.</p>
<p class="gatha1"> ‘‘Akkhāmi te buddha mahānubhāva, manussabhūtā yamakāsi puññaṃ;</p>
<p class="gatha2">Tenamhi evaṃ jalitānubhāvā, vaṇṇo ca me sabbadisā pabhāsati;</p>
<p class="gathalast">Etassa <a name="T0.0013"></a> kammassa phalaṃ mamedaṃ, atthāya buddho udakaṃ apāyī’’ti <span class="note">[apāsīti (sī. syā. pī.)]</span>.</p>
<p class="centered">Tatiyanāvāvimānaṃ aṭṭhamaṃ.</p>
<p class="subhead">9. Dīpavimānavatthu</p>
<p class="hangnum"><a name="para75"></a><a name="para75_kn6"></a><span class="paranum">75</span>.</p>
<p class="gatha1"> ‘‘Abhikkantena <a name="P0.0010"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para76"></a><a name="para76_kn6"></a><span class="paranum">76</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para77"></a><a name="para77_kn6"></a><span class="paranum">77</span>.</p>
<p class="gatha1"> ‘‘Kena tvaṃ vimalobhāsā, atirocasi devatā <span class="note">[devate (bahūsu) 83 vissajjanagāthāya saṃsandetabbaṃ]</span>;</p>
<p class="gathalast">Kena te sabbagattehi, sabbā obhāsate disā.</p>
<p class="hangnum"><a name="para78"></a><a name="para78_kn6"></a><span class="paranum">78</span>.</p>
<p class="gatha1"> ‘‘Pucchāmi <a name="M0.0011"></a> taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para79"></a><a name="para79_kn6"></a><span class="paranum">79</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para80"></a><a name="para80_kn6"></a><span class="paranum">80</span>.</p>
<p class="gatha1"> ‘‘Ahaṃ manussesu manussabhūtā, purimāya jātiyā manussaloke;</p>
<p class="gathalast">Tamandhakāramhi timīsikāyaṃ, padīpakālamhi adāsi dīpaṃ <span class="note">[adaṃ padīpaṃ (sī. syā. pī.)]</span>.</p>
<p class="hangnum"><a name="para81"></a><a name="para81_kn6"></a><span class="paranum">81</span>.</p>
<p class="gatha1"> ‘‘Yo andhakāramhi timīsikāyaṃ, padīpakālamhi <a name="T0.0014"></a> dadāti dīpaṃ;</p>
<p class="gathalast">Uppajjati jotirasaṃ vimānaṃ, pahūtamalyaṃ bahupuṇḍarīkaṃ.</p>
<p class="hangnum"><a name="para82"></a><a name="para82_kn6"></a><span class="paranum">82</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para83"></a><a name="para83_kn6"></a><span class="paranum">83</span>.</p>
<p class="gatha1"> ‘‘Tenāhaṃ vimalobhāsā, atirocāmi devatā;</p>
<p class="gathalast">Tena me sabbagattehi, sabbā obhāsate disā.</p>
<p class="hangnum"><a name="para84"></a><a name="para84_kn6"></a><span class="paranum">84</span>.</p>
<p class="gatha1"> ‘‘Akkhāmi <a name="V0.0009"></a> te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Dīpavimānaṃ navamaṃ.</p>
<p class="subhead">10. Tiladakkhiṇavimānavatthu</p>
<p class="hangnum"><a name="para85"></a><a name="para85_kn6"></a><span class="paranum">85</span>.</p>
<p class="gatha1"> ‘‘Abhikkantena <a name="P0.0011"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para86"></a><a name="para86_kn6"></a><span class="paranum">86</span>.</p>
<p class="gatha1"> ‘‘Kena <a name="M0.0012"></a> tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para87"></a><a name="para87_kn6"></a><span class="paranum">87</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para88"></a><a name="para88_kn6"></a><span class="paranum">88</span>.</p>
<p class="gatha1"> Sā <a name="T0.0015"></a> devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para89"></a><a name="para89_kn6"></a><span class="paranum">89</span>.</p>
<p class="gatha1"> ‘Ahaṃ manussesu manussabhūtā, purimāya jātiyā manussaloke.</p>
<p class="hangnum"><a name="para90"></a><a name="para90_kn6"></a><span class="paranum">90</span>.</p>
<p class="gatha1"> ‘‘Addasaṃ virajaṃ buddhaṃ, vippasannamanāvilaṃ;</p>
<p class="gatha2">Āsajja dānaṃ adāsiṃ, akāmā tiladakkhiṇaṃ;</p>
<p class="gathalast">Dakkhiṇeyyassa buddhassa, pasannā sehi pāṇibhi.</p>
<p class="hangnum"><a name="para91"></a><a name="para91_kn6"></a><span class="paranum">91</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para92"></a><a name="para92_kn6"></a><span class="paranum">92</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Tiladakkhiṇavimānaṃ dasamaṃ.</p>
<p class="subhead">11. Paṭhamapatibbatāvimānavatthu</p>
<p class="hangnum"><a name="para93"></a><a name="para93_kn6"></a><span class="paranum">93</span>.</p>
<p class="gatha1"> ‘‘Koñcā <a name="P0.0012"></a> mayūrā diviyā ca haṃsā, vaggussarā kokilā sampatanti;</p>
<p class="gathalast">Pupphābhikiṇṇaṃ rammamidaṃ vimānaṃ, anekacittaṃ naranārisevitaṃ <span class="note">[naranārībhi sevitaṃ (ka.)]</span>.</p>
<p class="hangnum"><a name="para94"></a><a name="para94_kn6"></a><span class="paranum">94</span>.</p>
<p class="gatha1"> ‘‘Tatthacchasi <a name="M0.0013"></a><a name="V0.0010"></a> devi mahānubhāve, iddhī vikubbanti anekarūpā;</p>
<p class="gathalast">Imā <a name="T0.0016"></a> ca te accharāyo samantato, naccanti gāyanti pamodayanti ca.</p>
<p class="hangnum"><a name="para95"></a><a name="para95_kn6"></a><span class="paranum">95</span>.</p>
<p class="gatha1"> ‘‘Deviddhipattāsi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para96"></a><a name="para96_kn6"></a><span class="paranum">96</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para97"></a><a name="para97_kn6"></a><span class="paranum">97</span>.</p>
<p class="gatha1"> ‘‘Ahaṃ manussesu manussabhūtā, patibbatānaññamanā ahosiṃ;</p>
<p class="gathalast">Mātāva puttaṃ anurakkhamānā, kuddhāpihaṃ <span class="note">[kuddhāpahaṃ (sī.)]</span> nappharusaṃ avocaṃ.</p>
<p class="hangnum"><a name="para98"></a><a name="para98_kn6"></a><span class="paranum">98</span>.</p>
<p class="gatha1"> ‘‘Sacce ṭhitā mosavajjaṃ pahāya, dāne ratā saṅgahitattabhāvā;</p>
<p class="gathalast">Annañca pānañca pasannacittā, sakkacca dānaṃ vipulaṃ adāsiṃ.</p>
<p class="hangnum"><a name="para99"></a><a name="para99_kn6"></a><span class="paranum">99</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para100"></a><a name="para100_kn6"></a><span class="paranum">100</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi <a name="T0.0017"></a> evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Paṭhamapatibbatāvimānaṃ ekādasamaṃ.</p>
<p class="subhead">12. Dutiyapatibbatāvimānavatthu</p>
<p class="hangnum"><a name="para101"></a><a name="para101_kn6"></a><span class="paranum">101</span>.</p>
<p class="gatha1"> ‘‘Veḷuriyathambhaṃ <a name="M0.0014"></a><a name="P0.0013"></a> ruciraṃ pabhassaraṃ, vimānamāruyha anekacittaṃ;</p>
<p class="gatha2">Tatthacchasi devi mahānubhāve, uccāvacā iddhi vikubbamānā;</p>
<p class="gathalast">Imā ca te accharāyo samantato, naccanti gāyanti pamodayanti ca.</p>
<p class="hangnum"><a name="para102"></a><a name="para102_kn6"></a><span class="paranum">102</span>.</p>
<p class="gatha1"> ‘‘Deviddhipattāsi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para103"></a><a name="para103_kn6"></a><span class="paranum">103</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para104"></a><a name="para104_kn6"></a><span class="paranum">104</span>.</p>
<p class="gatha1"> ‘‘Ahaṃ manussesu manussabhūtā, upāsikā cakkhumato ahosiṃ;</p>
<p class="gathalast">Pāṇātipātā viratā ahosiṃ, loke adinnaṃ parivajjayissaṃ.</p>
<p class="hangnum"><a name="para105"></a><a name="para105_kn6"></a><span class="paranum">105</span>.</p>
<p class="gatha1"> ‘‘Amajjapā no ca <span class="note">[nāpi (syā.)]</span> musā abhāṇiṃ <span class="note">[abhāsiṃ (ka.)]</span>, sakena <a name="T0.0018"></a> sāminā <span class="note">[sāmināva (sī.)]</span> ahosiṃ tuṭṭhā;</p>
<p class="gathalast">Annañca pānañca pasannacittā, sakkacca dānaṃ vipulaṃ adāsiṃ.</p>
<p class="hangnum"><a name="para106"></a><a name="para106_kn6"></a><span class="paranum">106</span>.</p>
<p class="gatha1"> ‘‘Tena <a name="V0.0011"></a> metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para107"></a><a name="para107_kn6"></a><span class="paranum">107</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Dutiyapatibbatāvimānaṃ dvādasamaṃ.</p>
<p class="subhead">13. Paṭhamasuṇisāvimānavatthu</p>
<p class="hangnum"><a name="para108"></a><a name="para108_kn6"></a><span class="paranum">108</span>.</p>
<p class="gatha1"> ‘‘Abhikkantena <a name="M0.0015"></a><a name="P0.0014"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para109"></a><a name="para109_kn6"></a><span class="paranum">109</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para110"></a><a name="para110_kn6"></a><span class="paranum">110</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para111"></a><a name="para111_kn6"></a><span class="paranum">111</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para112"></a><a name="para112_kn6"></a><span class="paranum">112</span>.</p>
<p class="gatha1"> ‘‘Ahaṃ <a name="T0.0019"></a> manussesu manussabhūtā, suṇisā ahosiṃ sasurassa gehe <span class="note">[ghare (syā. ka.)]</span>.</p>
<p class="hangnum"><a name="para113"></a><a name="para113_kn6"></a><span class="paranum">113</span>.</p>
<p class="gatha1"> ‘‘Addasaṃ virajaṃ bhikkhuṃ, vippasannamanāvilaṃ;</p>
<p class="gatha2">Tassa adāsahaṃ pūvaṃ, pasannā sehi pāṇibhi;</p>
<p class="gathalast">Bhāgaḍḍhabhāgaṃ datvāna, modāmi nandane vane.</p>
<p class="hangnum"><a name="para114"></a><a name="para114_kn6"></a><span class="paranum">114</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para115"></a><a name="para115_kn6"></a><span class="paranum">115</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Paṭhamasuṇisāvimānaṃ terasamaṃ.</p>
<p class="subhead">14. Dutiyasuṇisāvimānavatthu</p>
<p class="hangnum"><a name="para116"></a><a name="para116_kn6"></a><span class="paranum">116</span>.</p>
<p class="gatha1"> ‘‘Abhikkantena <a name="V0.0012"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para117"></a><a name="para117_kn6"></a><span class="paranum">117</span>.</p>
<p class="gatha1"> ‘‘Kena <a name="M0.0016"></a><a name="P0.0015"></a> tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para118"></a><a name="para118_kn6"></a><span class="paranum">118</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para119"></a><a name="para119_kn6"></a><span class="paranum">119</span>.</p>
<p class="gatha1"> Sā <a name="P0.0016"></a> devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para120"></a><a name="para120_kn6"></a><span class="paranum">120</span>.</p>
<p class="gatha1"> ‘‘Ahaṃ <a name="T0.0020"></a> manussesu manussabhūtā, suṇisā ahosiṃ sasurassa gehe.</p>
<p class="hangnum"><a name="para121"></a><a name="para121_kn6"></a><span class="paranum">121</span>.</p>
<p class="gatha1"> ‘‘Addasaṃ virajaṃ bhikkhuṃ, vippasannamanāvilaṃ;</p>
<p class="gatha2">Tassa adāsahaṃ bhāgaṃ, pasannā sehi pāṇibhi;</p>
<p class="gathalast">Kummāsapiṇḍaṃ datvāna, modāmi nandane vane.</p>
<p class="hangnum"><a name="para122"></a><a name="para122_kn6"></a><span class="paranum">122</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para123"></a><a name="para123_kn6"></a><span class="paranum">123</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="centered">Dutiyasuṇisāvimānaṃ cuddasamaṃ.</p>
<p class="subhead">15. Uttarāvimānavatthu</p>
<p class="hangnum"><a name="para124"></a><a name="para124_kn6"></a><span class="paranum">124</span>.</p>
<p class="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para125"></a><a name="para125_kn6"></a><span class="paranum">125</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para126"></a><a name="para126_kn6"></a><span class="paranum">126</span>.</p>
<p class="gatha1"> ‘‘Pucchāmi <a name="M0.0017"></a> taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para127"></a><a name="para127_kn6"></a><span class="paranum">127</span>.</p>
<p class="gatha1"> Sā <a name="V0.0013"></a> devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para128"></a><a name="para128_kn6"></a><span class="paranum">128</span>.</p>
<p class="gatha1"> ‘‘Issā <a name="T0.0021"></a> ca maccheramatho <span class="note">[macchariyamatho ca (ka.)]</span> paḷāso, nāhosi mayhaṃ gharamāvasantiyā;</p>
<p class="gathalast">Akkodhanā bhattuvasānuvattinī, uposathe niccahamappamattā.</p>
<p class="hangnum"><a name="para129"></a><a name="para129_kn6"></a><span class="paranum">129</span>.</p>
<p class="gatha1"> ‘‘Cātuddasiṃ pañcadasiṃ, yā ca <span class="note">[yāva (sī. aṭṭha., ka. aṭṭha.) therīgāthāaṭṭhakathā passitabbā]</span> pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para130"></a><a name="para130_kn6"></a><span class="paranum">130</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ <span class="note">[āvasāmimaṃ (sī. aṭṭha., ka.) parato pana sabbatthapi ‘‘āvasāmahaṃ’’ icceva dissati]</span>.</p>
<p class="hangnum"><a name="para131"></a><a name="para131_kn6"></a><span class="paranum">131</span>.</p>
<p class="gatha1"> ‘‘Pāṇātipātā viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā <span class="note">[āratā (?)]</span>.</p>
<p class="hangnum"><a name="para132"></a><a name="para132_kn6"></a><span class="paranum">132</span>.</p>
<p class="gatha1"> ‘‘Pañcasikkhāpade ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para133"></a><a name="para133_kn6"></a><span class="paranum">133</span>.</p>
<p class="gatha1"> ‘‘Sāhaṃ sakena sīlena, yasasā ca yasassinī;</p>
<p class="gathalast">Anubhomi sakaṃ puññaṃ, sukhitā camhināmayā.</p>
<p class="hangnum"><a name="para134"></a><a name="para134_kn6"></a><span class="paranum">134</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para135"></a><a name="para135_kn6"></a><span class="paranum">135</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamahaṃ akāsiṃ;</p>
<p class="gathalast">Tenamhi evaṃ jalitānubhāvā, vaṇṇo <a name="T0.0022"></a> ca me sabbadisā pabhāsatīti.</p>
<p class="bodytext"><a name="para136"></a><a name="para136_kn6"></a><span class="paranum">136</span>. ‘‘Mama <a name="M0.0018"></a> ca, bhante, vacanena bhagavato pāde sirasā vandeyyāsi – ‘uttarā nāma, bhante, upāsikā bhagavato pāde sirasā vandatī’ti. Anacchariyaṃ kho panetaṃ, bhante, yaṃ maṃ bhagavā aññatarasmiṃ sāmaññaphale byākareyya <span class="note">[byākareyyāti (?)]</span>, taṃ bhagavā sakadāgāmiphale byākāsī’’ti.</p>
<p class="centered">Uttarāvimānaṃ pannarasamaṃ.</p>
<p class="subhead">16. Sirimāvimānavatthu</p>
<p class="hangnum"><a name="para137"></a><a name="para137_kn6"></a><span class="paranum">137</span>.</p>
<p class="gatha1"> ‘‘Yuttā <a name="P0.0017"></a> ca te paramaalaṅkatā hayā, adhomukhā aghasigamā balī javā;</p>
<p class="gathalast">Abhinimmitā pañcarathāsatā ca te, anventi taṃ sārathicoditā hayā.</p>
<p class="hangnum"><a name="para138"></a><a name="para138_kn6"></a><span class="paranum">138</span>.</p>
<p class="gatha1"> ‘‘Sā tiṭṭhasi rathavare alaṅkatā, obhāsayaṃ jalamiva joti pāvako;</p>
<p class="gathalast">Pucchāmi taṃ varatanu <span class="note">[varacāru (katthaci)]</span> anomadassane, kasmā nu kāyā anadhivaraṃ upāgami.</p>
<p class="hangnum"><a name="para139"></a><a name="para139_kn6"></a><span class="paranum">139</span>.</p>
<p class="gatha1"> ‘‘Kāmaggapattānaṃ <a name="V0.0014"></a> yamāhunuttaraṃ <span class="note">[… nuttarā (ka.), anuttarā (syā.)]</span>, nimmāya nimmāya ramanti devatā;</p>
<p class="gathalast">Tasmā kāyā accharā kāmavaṇṇinī, idhāgatā anadhivaraṃ namassituṃ.</p>
<p class="hangnum"><a name="para140"></a><a name="para140_kn6"></a><span class="paranum">140</span>.</p>
<p class="gatha1"> ‘‘Kiṃ tvaṃ pure sucaritamācarīdha <span class="note">[sucaritaṃ acāridha (pī.)]</span>,</p>
<p class="gatha2">Kenacchasi <a name="T0.0023"></a> tvaṃ amitayasā sukhedhitā;</p>
<p class="gatha3">Iddhī ca te anadhivarā vihaṅgamā,</p>
<p class="gathalast">Vaṇṇo ca te dasa disā virocati.</p>
<p class="hangnum"><a name="para141"></a><a name="para141_kn6"></a><span class="paranum">141</span>.</p>
<p class="gatha1"> ‘‘Devehi tvaṃ parivutā sakkatā casi,</p>
<p class="gatha2">Kuto cutā sugatigatāsi devate;</p>
<p class="gatha3">Kassa vā tvaṃ vacanakarānusāsaniṃ,</p>
<p class="gathalast">Ācikkha me tvaṃ yadi buddhasāvikā’’ti.</p>
<p class="hangnum"><a name="para142"></a><a name="para142_kn6"></a><span class="paranum">142</span>.</p>
<p class="gatha1"> ‘‘Nagantare <a name="M0.0019"></a> nagaravare sumāpite, paricārikā rājavarassa sirimato;</p>
<p class="gathalast">Nacce gīte paramasusikkhitā ahuṃ, sirimāti maṃ rājagahe avediṃsu <span class="note">[avedisuṃ (?)]</span>.</p>
<p class="hangnum"><a name="para143"></a><a name="para143_kn6"></a><span class="paranum">143</span>.</p>
<p class="gatha1"> ‘‘Buddho ca me isinisabho vināyako, adesayī samudayadukkhaniccataṃ;</p>
<p class="gathalast">Asaṅkhataṃ dukkhanirodhasassataṃ, maggañcimaṃ akuṭilamañjasaṃ sivaṃ.</p>
<p class="hangnum"><a name="para144"></a><a name="para144_kn6"></a><span class="paranum">144</span>.</p>
<p class="gatha1"> ‘‘Sutvānahaṃ amatapadaṃ asaṅkhataṃ, tathāgatassanadhivarassa sāsanaṃ;</p>
<p class="gathalast">Sīlesvahaṃ paramasusaṃvutā ahuṃ, dhamme ṭhitā naravarabuddhadesite <span class="note">[bhāsite (sī.)]</span>.</p>
<p class="hangnum"><a name="para145"></a><a name="para145_kn6"></a><span class="paranum">145</span>.</p>
<p class="gatha1"> ‘‘Ñatvānahaṃ virajapadaṃ asaṅkhataṃ, tathāgatenanadhivarena <a name="T0.0024"></a> desitaṃ;</p>
<p class="gathalast">Tatthevahaṃ samathasamādhimāphusiṃ, sāyeva me paramaniyāmatā ahu.</p>
<p class="hangnum"><a name="para146"></a><a name="para146_kn6"></a><span class="paranum">146</span>.</p>
<p class="gatha1"> ‘‘Laddhānahaṃ <a name="P0.0018"></a> amatavaraṃ visesanaṃ, ekaṃsikā abhisamaye visesiya;</p>
<p class="gathalast">Asaṃsayā bahujanapūjitā ahaṃ, khiḍḍāratiṃ <span class="note">[khiḍḍaṃ ratiṃ (syā. pī.)]</span> paccanubhomanappakaṃ.</p>
<p class="hangnum"><a name="para147"></a><a name="para147_kn6"></a><span class="paranum">147</span>.</p>
<p class="gatha1"> ‘‘Evaṃ ahaṃ amatadasamhi <span class="note">[amatarasamhi (ka.)]</span> devatā, tathāgatassanadhivarassa sāvikā;</p>
<p class="gathalast">Dhammaddasā paṭhamaphale patiṭṭhitā, sotāpannā na ca pana matthi duggati.</p>
<p class="hangnum"><a name="para148"></a><a name="para148_kn6"></a><span class="paranum">148</span>.</p>
<p class="gatha1"> ‘‘Sā vandituṃ anadhivaraṃ upāgamiṃ, pāsādike kusalarate ca bhikkhavo;</p>
<p class="gathalast">Namassituṃ samaṇasamāgamaṃ sivaṃ, sagāravā sirimato dhammarājino.</p>
<p class="hangnum"><a name="para149"></a><a name="para149_kn6"></a><span class="paranum">149</span>.</p>
<p class="gatha1"> ‘‘Disvā <a name="M0.0020"></a> muniṃ muditamanamhi pīṇitā, tathāgataṃ naravaradammasārathiṃ;</p>
<p class="gathalast">Taṇhacchidaṃ kusalarataṃ vināyakaṃ, vandāmahaṃ paramahitānukampaka’’nti.</p>
<p class="centered">Sirimāvimānaṃ soḷasamaṃ.</p>
<p class="subhead">17. Kesakārīvimānavatthu</p>
<p class="hangnum"><a name="para150"></a><a name="para150_kn6"></a><span class="paranum">150</span>.</p>
<p class="gatha1"> ‘‘Idaṃ <a name="T0.0025"></a><a name="V0.0015"></a><a name="P0.0019"></a> vimānaṃ ruciraṃ pabhassaraṃ, veḷuriyathambhaṃ satataṃ sunimmitaṃ;</p>
<p class="gathalast">Suvaṇṇarukkhehi samantamotthataṃ, ṭhānaṃ mamaṃ kammavipākasambhavaṃ.</p>
<p class="hangnum"><a name="para151"></a><a name="para151_kn6"></a><span class="paranum">151</span>.</p>
<p class="gatha1"> ‘‘Tatrūpapannā purimaccharā imā, sataṃ sahassāni sakena kammunā;</p>
<p class="gathalast">Tuvaṃsi ajjhupagatā yasassinī, obhāsayaṃ tiṭṭhasi pubbadevatā.</p>
<p class="hangnum"><a name="para152"></a><a name="para152_kn6"></a><span class="paranum">152</span>.</p>
<p class="gatha1"> ‘‘Sasī adhiggayha yathā virocati, nakkhattarājāriva tārakāgaṇaṃ;</p>
<p class="gathalast">Tatheva tvaṃ accharāsaṅgaṇaṃ <span class="note">[accharāsaṅgamaṃ (sī.)]</span> imaṃ, daddallamānā yasasā virocasi.</p>
<p class="hangnum"><a name="para153"></a><a name="para153_kn6"></a><span class="paranum">153</span>.</p>
<p class="gatha1"> ‘‘Kuto nu āgamma anomadassane, upapannā tvaṃ bhavanaṃ mamaṃ idaṃ;</p>
<p class="gathalast">Brahmaṃva devā tidasā sahindakā, sabbe na tappāmase dassanena ta’’nti.</p>
<p class="hangnum"><a name="para154"></a><a name="para154_kn6"></a><span class="paranum">154</span>.</p>
<p class="gatha1"> ‘‘Yametaṃ sakka anupucchase mamaṃ, ‘kuto cutā tvaṃ idha āgatā’ti <span class="note">[kuto cutā idha āgatā tuvaṃ (syā.), kuto cutāya āgati tava (pī.)]</span>;</p>
<p class="gathalast">Bārāṇasī nāma puratthi kāsinaṃ, tattha ahosiṃ pure kesakārikā.</p>
<p class="hangnum"><a name="para155"></a><a name="para155_kn6"></a><span class="paranum">155</span>.</p>
<p class="gatha1"> ‘‘Buddhe <a name="T0.0026"></a><a name="M0.0021"></a> ca dhamme ca pasannamānasā, saṅghe ca ekantagatā asaṃsayā;</p>
<p class="gathalast">Akhaṇḍasikkhāpadā āgatapphalā, sambodhidhamme niyatā anāmayā’’ti.</p>
<p class="hangnum"><a name="para156"></a><a name="para156_kn6"></a><span class="paranum">156</span>.</p>
<p class="gatha1"> ‘‘Tantyābhinandāmase svāgatañca <span class="note">[sāgatañca (sī.)]</span> te, dhammena ca tvaṃ yasasā virocasi;</p>
<p class="gatha2">Buddhe ca dhamme ca pasannamānase, saṅghe ca ekantagate asaṃsaye;</p>
<p class="gathalast">Akhaṇḍasikkhāpade āgatapphale, sambodhidhamme niyate anāmaye’’ti.</p>
<p class="centered">Kesakārīvimānaṃ sattarasamaṃ.</p>
<p class="centered">Pīṭhavaggo paṭhamo niṭṭhito.</p>
<p class="bodytext">Tassuddānaṃ –</p>
<p class="gatha1">Pañca pīṭhā tayo nāvā, dīpatiladakkhiṇā dve;</p>
<p class="gatha2">Pati dve suṇisā uttarā, sirimā kesakārikā;</p>
<p class="gathalast">Vaggo tena pavuccatīti.</p>
<p class="title">2. Cittalatāvaggo</p>
<p class="subhead">1. Dāsivimānavatthu</p>
<p class="hangnum"><a name="para157"></a><a name="para157_kn6"></a><span class="paranum">157</span>.</p>
<p class="gatha1"> ‘‘Api <a name="V0.0016"></a><a name="P0.0021"></a> sakkova devindo, ramme cittalatāvane;</p>
<p class="gatha2">Samantā anupariyāsi, nārīgaṇapurakkhatā;</p>
<p class="gathalast">Obhāsentī <a name="T0.0027"></a> disā sabbā, osadhī viya tārakā.</p>
<p class="hangnum"><a name="para158"></a><a name="para158_kn6"></a><span class="paranum">158</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para159"></a><a name="para159_kn6"></a><span class="paranum">159</span>.</p>
<p class="gatha1"> ‘‘Pucchāmi <a name="M0.0022"></a> taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para160"></a><a name="para160_kn6"></a><span class="paranum">160</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para161"></a><a name="para161_kn6"></a><span class="paranum">161</span>.</p>
<p class="gatha1"> ‘‘Ahaṃ manussesu manussabhūtā, dāsī ahosiṃ parapessiyā <span class="note">[parapesiyā (ka.)]</span> kule.</p>
<p class="hangnum"><a name="para162"></a><a name="para162_kn6"></a><span class="paranum">162</span>.</p>
<p class="gatha1"> ‘‘Upāsikā cakkhumato, gotamassa yasassino;</p>
<p class="gathalast">Tassā me nikkamo āsi, sāsane tassa tādino.</p>
<p class="hangnum"><a name="para163"></a><a name="para163_kn6"></a><span class="paranum">163</span>.</p>
<p class="gatha1"> ‘‘Kāmaṃ bhijjatuyaṃ kāyo, neva atthettha saṇṭhanaṃ <span class="note">[santhanaṃ (sī. syā. pī.)]</span>;</p>
<p class="gathalast">Sikkhāpadānaṃ pañcannaṃ, maggo sovatthiko sivo.</p>
<p class="hangnum"><a name="para164"></a><a name="para164_kn6"></a><span class="paranum">164</span>.</p>
<p class="gatha1"> ‘‘Akaṇṭako agahano, uju sabbhi pavedito;</p>
<p class="gathalast">Nikkamassa phalaṃ passa, yathidaṃ pāpuṇitthikā.</p>
<p class="hangnum"><a name="para165"></a><a name="para165_kn6"></a><span class="paranum">165</span>.</p>
<p class="gatha1"> ‘‘Āmantanikā raññomhi, sakkassa vasavattino;</p>
<p class="gathalast">Saṭṭhi <a name="P0.0022"></a> turiya <span class="note">[turiya (sī. syā. pī.)]</span> sahassāni, paṭibodhaṃ karonti me.</p>
<p class="hangnum"><a name="para166"></a><a name="para166_kn6"></a><span class="paranum">166</span>.</p>
<p class="gatha1"> ‘‘Ālambo gaggaro <span class="note">[gaggamo (syā.), bhaggaro (ka.)]</span> bhīmo <span class="note">[bhimmo (ka.)]</span>, sādhuvādī ca saṃsayo;</p>
<p class="gathalast">Pokkharo <a name="T0.0028"></a> ca suphasso ca, viṇāmokkhā <span class="note">[vilāmokkhā (ka.)]</span> ca nāriyo.</p>
<p class="hangnum"><a name="para167"></a><a name="para167_kn6"></a><span class="paranum">167</span>.</p>
<p class="gatha1"> ‘‘Nandā ceva sunandā ca, soṇadinnā sucimhitā <span class="note">[sucimbhikā (syā.)]</span>;</p>
<p class="gathalast">Alambusā missakesī ca, puṇḍarīkāti dāruṇī.</p>
<p class="hangnum"><a name="para168"></a><a name="para168_kn6"></a><span class="paranum">168</span>.</p>
<p class="gatha1"> ‘‘Eṇīphassā suphassā ca, subhaddā muduvādinī;</p>
<p class="gathalast">Etā caññā ca seyyāse, accharānaṃ pabodhikā.</p>
<p class="hangnum"><a name="para169"></a><a name="para169_kn6"></a><span class="paranum">169</span>.</p>
<p class="gatha1"> ‘‘Tā <a name="V0.0017"></a> maṃ kālenupāgantvā, abhibhāsanti devatā;</p>
<p class="gathalast">Handa naccāma gāyāma, handa taṃ ramayāmase.</p>
<p class="hangnum"><a name="para170"></a><a name="para170_kn6"></a><span class="paranum">170</span>.</p>
<p class="gatha1"> ‘‘Nayidaṃ <a name="M0.0023"></a> akatapuññānaṃ, katapuññānamevidaṃ;</p>
<p class="gathalast">Asokaṃ nandanaṃ rammaṃ, tidasānaṃ mahāvanaṃ.</p>
<p class="hangnum"><a name="para171"></a><a name="para171_kn6"></a><span class="paranum">171</span>.</p>
<p class="gatha1"> ‘‘Sukhaṃ akatapuññānaṃ, idha natthi parattha ca;</p>
<p class="gathalast">Sukhañca katapuññānaṃ, idha ceva parattha ca.</p>
<p class="hangnum"><a name="para172"></a><a name="para172_kn6"></a><span class="paranum">172</span>.</p>
<p class="gatha1"> ‘‘Tesaṃ sahabyakāmānaṃ, kattabbaṃ kusalaṃ bahuṃ;</p>
<p class="gathalast">Katapuññā hi modanti, sagge bhogasamaṅgino’’ti.</p>
<p class="centered">Dāsivimānaṃ paṭhamaṃ.</p>
<p class="subhead">2. Lakhumāvimānavatthu</p>
<p class="hangnum"><a name="para173"></a><a name="para173_kn6"></a><span class="paranum">173</span>.</p>
<p class="gatha1"> ‘‘Abhikkantena <a name="P0.0023"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para174"></a><a name="para174_kn6"></a><span class="paranum">174</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para175"></a><a name="para175_kn6"></a><span class="paranum">175</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para176"></a><a name="para176_kn6"></a><span class="paranum">176</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ <a name="T0.0029"></a> puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para177"></a><a name="para177_kn6"></a><span class="paranum">177</span>.</p>
<p class="gatha1"> ‘‘Kevaṭṭadvārā nikkhamma, ahu mayhaṃ nivesanaṃ;</p>
<p class="gathalast">Tattha sañcaramānānaṃ, sāvakānaṃ mahesinaṃ.</p>
<p class="hangnum"><a name="para178"></a><a name="para178_kn6"></a><span class="paranum">178</span>.</p>
<p class="gatha1"> ‘‘Odanaṃ kummāsaṃ <span class="note">[sākaṃ (sī.)]</span> ḍākaṃ, loṇasovīrakañcahaṃ;</p>
<p class="gathalast">Adāsiṃ ujubhūtesu, vippasannena cetasā.</p>
<p class="hangnum"><a name="para179"></a><a name="para179_kn6"></a><span class="paranum">179</span>.</p>
<p class="gatha1"> ‘‘Cātuddasiṃ pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para180"></a><a name="para180_kn6"></a><span class="paranum">180</span>.</p>
<p class="gatha1"> ‘‘Uposathaṃ <a name="M0.0024"></a> upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ.</p>
<p class="hangnum"><a name="para181"></a><a name="para181_kn6"></a><span class="paranum">181</span>.</p>
<p class="gatha1"> ‘‘Pāṇātipātā <a name="V0.0018"></a> viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā.</p>
<p class="hangnum"><a name="para182"></a><a name="para182_kn6"></a><span class="paranum">182</span>.</p>
<p class="gatha1"> ‘‘Pañcasikkhāpade ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para183"></a><a name="para183_kn6"></a><span class="paranum">183</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatīti.</p>
<p class="bodytext">‘‘Mama ca, bhante, vacanena bhagavato pāde sirasā vandeyyāsi – ‘lakhumā nāma,bhante,upāsikā bhagavato pāde sirasā vandatī’ti. Anacchariyaṃ kho panetaṃ, bhante, yaṃ maṃ bhagavā aññatarasmiṃ sāmaññaphale byākareyya <span class="note">[byākareyyāti (?)]</span>. Taṃ bhagavā sakadāgāmiphale byākāsī’’ti.</p>
<p class="centered">Lakhumāvimānaṃ dutiyaṃ.</p>
<p class="subhead">3. Ācāmadāyikāvimānavatthu</p>
<p class="hangnum"><a name="para185"></a><a name="para185_kn6"></a><span class="paranum">185</span>.</p>
<p class="gatha1"> ‘‘Piṇḍāya <a name="T0.0030"></a><a name="P0.0024"></a> te carantassa, tuṇhībhūtassa tiṭṭhato;</p>
<p class="gathalast">Daliddā kapaṇā nārī, parāgāraṃ apassitā <span class="note">[avassitā (sī.)]</span>.</p>
<p class="hangnum"><a name="para186"></a><a name="para186_kn6"></a><span class="paranum">186</span>.</p>
<p class="gatha1"> ‘‘Yā te adāsi ācāmaṃ, pasannā sehi pāṇibhi;</p>
<p class="gathalast">Sā hitvā mānusaṃ dehaṃ, kaṃ nu sā disataṃ gatā’’ti.</p>
<p class="hangnum"><a name="para187"></a><a name="para187_kn6"></a><span class="paranum">187</span>.</p>
<p class="gatha1"> ‘‘Piṇḍāya me carantassa, tuṇhībhūtassa tiṭṭhato;</p>
<p class="gathalast">Daliddā kapaṇā nārī, parāgāraṃ apassitā.</p>
<p class="hangnum"><a name="para188"></a><a name="para188_kn6"></a><span class="paranum">188</span>.</p>
<p class="gatha1"> ‘‘Yā me adāsi ācāmaṃ, pasannā sehi pāṇibhi;</p>
<p class="gathalast">Sā hitvā mānusaṃ dehaṃ, vippamuttā ito cutā.</p>
<p class="hangnum"><a name="para189"></a><a name="para189_kn6"></a><span class="paranum">189</span>.</p>
<p class="gatha1"> ‘‘Nimmānaratino nāma, santi devā mahiddhikā;</p>
<p class="gathalast">Tattha sā sukhitā nārī, modatācāmadāyikā’’ti.</p>
<p class="hangnum"><a name="para190"></a><a name="para190_kn6"></a><span class="paranum">190</span>.</p>
<p class="gatha1"> ‘‘Aho <a name="M0.0025"></a> dānaṃ varākiyā, kassape suppatiṭṭhitaṃ;</p>
<p class="gathalast">Parābhatena dānena, ijjhittha vata dakkhiṇā.</p>
<p class="hangnum"><a name="para191"></a><a name="para191_kn6"></a><span class="paranum">191</span>.</p>
<p class="gatha1"> ‘‘Yā mahesittaṃ kāreyya, cakkavattissa rājino;</p>
<p class="gatha2">Nārī sabbaṅgakalyāṇī, bhattu cānomadassikā;</p>
<p class="gathalast">Etassācāmadānassa<a name="T0.0031"></a>, kalaṃ nāgghati soḷasiṃ.</p>
<p class="hangnum"><a name="para192"></a><a name="para192_kn6"></a><span class="paranum">192</span>.</p>
<p class="gatha1"> ‘‘Sataṃ <a name="V0.0019"></a> nikkhā sataṃ assā, sataṃ assatarīrathā;</p>
<p class="gatha2">Sataṃ kaññāsahassāni, āmuttamaṇikuṇḍalā;</p>
<p class="gathalast">Etassācāmadānassa, kalaṃ nāgghanti soḷasiṃ.</p>
<p class="hangnum"><a name="para193"></a><a name="para193_kn6"></a><span class="paranum">193</span>.</p>
<p class="gatha1"> ‘‘Sataṃ hemavatā nāgā, īsādantā urūḷhavā;</p>
<p class="gatha2">Suvaṇṇakacchā mātaṅgā, hemakappanavāsasā <span class="note">[hemakappanivāsasā (syā. ka.)]</span>;</p>
<p class="gathalast">Etassācāmadānassa, kalaṃ nāgghati soḷasiṃ.</p>
<p class="hangnum"><a name="para194"></a><a name="para194_kn6"></a><span class="paranum">194</span>.</p>
<p class="gatha1"> ‘‘Catunnamapi <a name="P0.0025"></a> dīpānaṃ, issaraṃ yodha kāraye;</p>
<p class="gathalast">Etassācāmadānassa, kalaṃ nāgghati soḷasi’’nti.</p>
<p class="centered">Ācāmadāyikāvimānaṃ tatiyaṃ.</p>
<p class="subhead">4. Caṇḍālivimānavatthu</p>
<p class="hangnum"><a name="para195"></a><a name="para195_kn6"></a><span class="paranum">195</span>.</p>
<p class="gatha1"> ‘‘Caṇḍāli vanda pādāni, gotamassa yasassino;</p>
<p class="gathalast">Tameva <span class="note">[taveva (sī.)]</span> anukampāya, aṭṭhāsi isisattamo <span class="note">[isisuttamo (sī.)]</span>.</p>
<p class="hangnum"><a name="para196"></a><a name="para196_kn6"></a><span class="paranum">196</span>.</p>
<p class="gatha1"> ‘‘Abhippasādehi manaṃ, arahantamhi tādini <span class="note">[tādine (syā. ka.)]</span>;</p>
<p class="gathalast">Khippaṃ pañjalikā vanda, parittaṃ tava jīvita’’nti.</p>
<p class="hangnum"><a name="para197"></a><a name="para197_kn6"></a><span class="paranum">197</span>.</p>
<p class="gatha1"> Coditā bhāvitattena, sarīrantimadhārinā;</p>
<p class="gathalast">Caṇḍālī vandi pādāni, gotamassa yasassino.</p>
<p class="hangnum"><a name="para198"></a><a name="para198_kn6"></a><span class="paranum">198</span>.</p>
<p class="gatha1"> Tamenaṃ avadhī gāvī, caṇḍāliṃ pañjaliṃ ṭhitaṃ;</p>
<p class="gathalast">Namassamānaṃ sambuddhaṃ, andhakāre pabhaṅkaranti.</p>
<p class="hangnum"><a name="para199"></a><a name="para199_kn6"></a><span class="paranum">199</span>.</p>
<p class="gatha1"> ‘‘Khīṇāsavaṃ <a name="M0.0026"></a> vigatarajaṃ anejaṃ, ekaṃ araññamhi raho nisinnaṃ;</p>
<p class="gathalast">Deviddhipattā upasaṅkamitvā, vandāmi taṃ vīra mahānubhāva’’nti.</p>
<p class="hangnum"><a name="para200"></a><a name="para200_kn6"></a><span class="paranum">200</span>.</p>
<p class="gatha1"> ‘‘Suvaṇṇavaṇṇā jalitā mahāyasā, vimānamoruyha anekacittā;</p>
<p class="gathalast">Parivāritā accharāsaṅgaṇena <span class="note">[accharānaṃ gaṇena (sī.)]</span>, kā tvaṃ subhe devate vandase mama’’nti.</p>
<p class="hangnum"><a name="para201"></a><a name="para201_kn6"></a><span class="paranum">201</span>.</p>
<p class="gatha1"> ‘‘Ahaṃ <a name="P0.0026"></a> bhaddante caṇḍālī, tayā vīrena <span class="note">[therena (ka.)]</span> pesitā;</p>
<p class="gathalast">Vandiṃ <a name="T0.0032"></a> arahato pāde, gotamassa yasassino.</p>
<p class="hangnum"><a name="para202"></a><a name="para202_kn6"></a><span class="paranum">202</span>.</p>
<p class="gatha1"> ‘‘Sāhaṃ vanditvā <span class="note">[vanditva (sī.)]</span> pādāni, cutā caṇḍālayoniyā;</p>
<p class="gathalast">Vimānaṃ sabbato bhaddaṃ, upapannamhi nandane.</p>
<p class="hangnum"><a name="para203"></a><a name="para203_kn6"></a><span class="paranum">203</span>.</p>
<p class="gatha1"> ‘‘Accharānaṃ <a name="V0.0020"></a> satasahassaṃ, purakkhatvāna <span class="note">[purakkhitvā maṃ (syā. ka.)]</span> tiṭṭhati;</p>
<p class="gathalast">Tāsāhaṃ pavarā seṭṭhā, vaṇṇena yasasāyunā.</p>
<p class="hangnum"><a name="para204"></a><a name="para204_kn6"></a><span class="paranum">204</span>.</p>
<p class="gatha1"> ‘‘Pahūtakatakalyāṇā, sampajānā paṭissatā <span class="note">[patissatā (sī. syā.)]</span>;</p>
<p class="gathalast">Muniṃ kāruṇikaṃ loke, taṃ bhante vanditumāgatā’’ti.</p>
<p class="hangnum"><a name="para205"></a><a name="para205_kn6"></a><span class="paranum">205</span>.</p>
<p class="gatha1"> Idaṃ vatvāna caṇḍālī, kataññū katavedinī;</p>
<p class="gathalast">Vanditvā arahato pāde, tatthevantaradhāyathāti <span class="note">[tatthevantaradhāyatīti (syā. ka.)]</span>.</p>
<p class="centered">Caṇḍālivimānaṃ catutthaṃ.</p>
<p class="subhead">5. Bhadditthivimānavatthu</p>
<p class="hangnum"><a name="para206"></a><a name="para206_kn6"></a><span class="paranum">206</span>.</p>
<p class="gatha1"> ‘‘Nīlā pītā ca kāḷā ca, mañjiṭṭhā <span class="note">[mañjeṭṭhā (sī.), mañjaṭṭhā (pī.)]</span> atha lohitā;</p>
<p class="gathalast">Uccāvacānaṃ vaṇṇānaṃ, kiñjakkhaparivāritā.</p>
<p class="hangnum"><a name="para207"></a><a name="para207_kn6"></a><span class="paranum">207</span>.</p>
<p class="gatha1"> ‘‘Mandāravānaṃ pupphānaṃ, mālaṃ dhāresi muddhani;</p>
<p class="gathalast">Nayime aññesu kāyesu, rukkhā santi sumedhase.</p>
<p class="hangnum"><a name="para208"></a><a name="para208_kn6"></a><span class="paranum">208</span>.</p>
<p class="gatha1"> ‘‘Kena <a name="M0.0027"></a><a name="P0.0027"></a> kāyaṃ upapannā, tāvatiṃsaṃ yasassinī;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para209"></a><a name="para209_kn6"></a><span class="paranum">209</span>.</p>
<p class="gatha1"> ‘‘Bhadditthikāti <span class="note">[bhadditthīti (sī.)]</span> maṃ aññaṃsu, kimilāyaṃ upāsikā;</p>
<p class="gathalast">Saddhā sīlena sampannā, saṃvibhāgaratā sadā.</p>
<p class="hangnum"><a name="para210"></a><a name="para210_kn6"></a><span class="paranum">210</span>.</p>
<p class="gatha1"> ‘‘Acchādanañca bhattañca, senāsanaṃ padīpiyaṃ;</p>
<p class="gathalast">Adāsiṃ ujubhūtesu, vippasannena cetasā.</p>
<p class="hangnum"><a name="para211"></a><a name="para211_kn6"></a><span class="paranum">211</span>.</p>
<p class="gatha1"> ‘‘Cātuddasiṃ <a name="T0.0033"></a> pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para212"></a><a name="para212_kn6"></a><span class="paranum">212</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ.</p>
<p class="hangnum"><a name="para213"></a><a name="para213_kn6"></a><span class="paranum">213</span>.</p>
<p class="gatha1"> ‘‘Pāṇātipātā viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā.</p>
<p class="hangnum"><a name="para214"></a><a name="para214_kn6"></a><span class="paranum">214</span>.</p>
<p class="gatha1"> ‘‘Pañcasikkhāpade ratā, ariyasaccāna kovidā;</p>
<p class="gathalast">Upāsikā <a name="V0.0021"></a> cakkhumato, appamādavihārinī.</p>
<p class="gatha1">Katāvāsā katakusalā tato cutā <span class="note">[katāvakāsā katakusalā (ka.)]</span>,</p>
<p class="gathalast">Sayaṃ pabhā anuvicarāmi nandanaṃ.</p>
<p class="hangnum"><a name="para215"></a><a name="para215_kn6"></a><span class="paranum">215</span>.</p>
<p class="gatha1"> ‘‘Bhikkhū cāhaṃ paramahitānukampake, abhojayiṃ tapassiyugaṃ mahāmuniṃ;</p>
<p class="gathalast">Katāvāsā katakusalā tato cutā <span class="note">[katāvakāsā katakusalā (ka.)]</span>, sayaṃ pabhā anuvicarāmi nandanaṃ.</p>
<p class="hangnum"><a name="para216"></a><a name="para216_kn6"></a><span class="paranum">216</span>.</p>
<p class="gatha1"> ‘‘Aṭṭhaṅgikaṃ aparimitaṃ sukhāvahaṃ, uposathaṃ satatamupāvasiṃ ahaṃ;</p>
<p class="gathalast">Katāvāsā katakusalā tato cutā <span class="note">[katāvakāsā katakusalā (ka.)]</span>, sayaṃ pabhā anuvicarāmi nandana’’nti.</p>
<p class="centered">Bhadditthivimānaṃ <span class="note">[bhadditthikāvimānaṃ (syā.)]</span> pañcamaṃ.</p>
<p class="subhead">6. Soṇadinnāvimānavatthu</p>
<p class="hangnum"><a name="para217"></a><a name="para217_kn6"></a><span class="paranum">217</span>.</p>
<p class="gatha1"> ‘‘Abhikkantena <a name="M0.0028"></a><a name="P0.0028"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para218"></a><a name="para218_kn6"></a><span class="paranum">218</span>.</p>
<p class="gatha1"> ‘‘Kena <a name="T0.0034"></a> tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para219"></a><a name="para219_kn6"></a><span class="paranum">219</span>.</p>
<p class="gatha1"> ‘‘Pucchāmi taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para220"></a><a name="para220_kn6"></a><span class="paranum">220</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para221"></a><a name="para221_kn6"></a><span class="paranum">221</span>.</p>
<p class="gatha1"> ‘‘Soṇadinnāti maṃ aññaṃsu, nāḷandāyaṃ upāsikā;</p>
<p class="gathalast">Saddhā sīlena sampannā, saṃvibhāgaratā sadā.</p>
<p class="hangnum"><a name="para222"></a><a name="para222_kn6"></a><span class="paranum">222</span>.</p>
<p class="gatha1"> ‘‘Acchādanañca bhattañca, senāsanaṃ padīpiyaṃ;</p>
<p class="gathalast">Adāsiṃ ujubhūtesu, vippasannena cetasā.</p>
<p class="hangnum"><a name="para223"></a><a name="para223_kn6"></a><span class="paranum">223</span>.</p>
<p class="gatha1"> ‘‘Cātuddasiṃ pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para224"></a><a name="para224_kn6"></a><span class="paranum">224</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ.</p>
<p class="hangnum"><a name="para225"></a><a name="para225_kn6"></a><span class="paranum">225</span>.</p>
<p class="gatha1"> ‘‘Pāṇātipātā viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā.</p>
<p class="hangnum"><a name="para226"></a><a name="para226_kn6"></a><span class="paranum">226</span>.</p>
<p class="gatha1"> ‘‘Pañcasikkhāpade <a name="V0.0022"></a> ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para227"></a><a name="para227_kn6"></a><span class="paranum">227</span>.</p>
<p class="gatha1"> ‘‘Tena metādiso vaṇṇo…pe…</p>
<p class="gathalast">Vaṇṇo <a name="T0.0035"></a> ca me sabbadisā pabhāsatī’’ti.</p>
<p class="centered">Soṇadinnāvimānaṃ chaṭṭhaṃ.</p>
<p class="subhead">7. Uposathāvimānavatthu</p>
<p class="hangnum"><a name="para229"></a><a name="para229_kn6"></a><span class="paranum">229</span>.</p>
<p class="gatha1"> ‘‘Abhikkantena <a name="M0.0029"></a><a name="P0.0029"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para230"></a><a name="para230_kn6"></a><span class="paranum">230</span>.</p>
<p class="gatha1"> ‘‘Kena tetādiso vaṇṇo…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para232"></a><a name="para232_kn6"></a><span class="paranum">232</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para233"></a><a name="para233_kn6"></a><span class="paranum">233</span>.</p>
<p class="gatha1"> ‘‘Uposathāti maṃ aññaṃsu, sāketāyaṃ upāsikā;</p>
<p class="gathalast">Saddhā sīlena sampannā, saṃvibhāgaratā sadā.</p>
<p class="hangnum"><a name="para234"></a><a name="para234_kn6"></a><span class="paranum">234</span>.</p>
<p class="gatha1"> ‘‘Acchādanañca bhattañca, senāsanaṃ padīpiyaṃ;</p>
<p class="gathalast">Adāsiṃ ujubhūtesu, vippasannena cetasā.</p>
<p class="hangnum"><a name="para235"></a><a name="para235_kn6"></a><span class="paranum">235</span>.</p>
<p class="gatha1"> ‘‘Cātuddasiṃ pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para236"></a><a name="para236_kn6"></a><span class="paranum">236</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ.</p>
<p class="hangnum"><a name="para237"></a><a name="para237_kn6"></a><span class="paranum">237</span>.</p>
<p class="gatha1"> ‘‘Pāṇātipātā viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā.</p>
<p class="hangnum"><a name="para238"></a><a name="para238_kn6"></a><span class="paranum">238</span>.</p>
<p class="gatha1"> ‘‘Pañcasikkhāpade ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para239"></a><a name="para239_kn6"></a><span class="paranum">239</span>.</p>
<p class="gatha1"> ‘‘Tena metādiso vaṇṇo…pe…</p>
<p class="gathalast">Vaṇṇo <a name="T0.0036"></a> ca me sabbadisā pabhāsatī’’ti.</p>
<p class="hangnum"><a name="para241"></a><a name="para241_kn6"></a><span class="paranum">241</span>.</p>
<p class="gatha1"> ‘‘Abhikkhaṇaṃ <a name="V0.0023"></a> nandanaṃ sutvā, chando me udapajjatha <span class="note">[upapajjatha (bahūsu)]</span>;</p>
<p class="gathalast">Tattha cittaṃ paṇidhāya, upapannamhi nandanaṃ.</p>
<p class="hangnum"><a name="para242"></a><a name="para242_kn6"></a><span class="paranum">242</span>.</p>
<p class="gatha1"> ‘‘Nākāsiṃ <a name="P0.0030"></a> satthu vacanaṃ, buddhassādiccabandhuno;</p>
<p class="gathalast">Hīne cittaṃ paṇidhāya, sāmhi pacchānutāpinī’’ti.</p>
<p class="hangnum"><a name="para243"></a><a name="para243_kn6"></a><span class="paranum">243</span>.</p>
<p class="gatha1"> ‘‘Kīva ciraṃ vimānamhi, idha vacchasuposathe <span class="note">[vassasuposathe (sī.)]</span>;</p>
<p class="gathalast">Devate pucchitācikkha, yadi jānāsi āyuno’’ti.</p>
<p class="hangnum"><a name="para244"></a><a name="para244_kn6"></a><span class="paranum">244</span>.</p>
<p class="gatha1"> ‘‘Saṭṭhivassasahassāni <a name="M0.0030"></a> <span class="note">[saṭṭhi satasahassāni (?)]</span>, tisso ca vassakoṭiyo;</p>
<p class="gatha2">Idha ṭhatvā mahāmuni, ito cutā gamissāmi;</p>
<p class="gathalast">Manussānaṃ sahabyata’’nti.</p>
<p class="hangnum"><a name="para245"></a><a name="para245_kn6"></a><span class="paranum">245</span>.</p>
<p class="gatha1"> ‘‘Mā tvaṃ uposathe bhāyi, sambuddhenāsi byākatā;</p>
<p class="gathalast">Sotāpannā visesayi, pahīnā tava duggatī’’ti.</p>
<p class="centered">Uposathāvimānaṃ sattamaṃ.</p>
<p class="subhead">8. Niddāvimānavatthu</p>
<p class="hangnum"><a name="para246"></a><a name="para246_kn6"></a><span class="paranum">246</span>.</p>
<p class="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para247"></a><a name="para247_kn6"></a><span class="paranum">247</span>.</p>
<p class="gatha1"> ‘‘Kena tetādiso vaṇṇo…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para249"></a><a name="para249_kn6"></a><span class="paranum">249</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para250"></a><a name="para250_kn6"></a><span class="paranum">250</span>.</p>
<p class="gatha1"> ‘‘Niddāti <span class="note">[saddhāti (sī.)]</span> mamaṃ aññaṃsu, rājagahasmiṃ upāsikā;</p>
<p class="gathalast">Saddhā sīlena sampannā, saṃvibhāgaratā sadā.</p>
<p class="hangnum"><a name="para251"></a><a name="para251_kn6"></a><span class="paranum">251</span>.</p>
<p class="gatha1"> ‘‘Acchādanañca <a name="T0.0037"></a><a name="P0.0031"></a> bhattañca, senāsanaṃ padīpiyaṃ;</p>
<p class="gathalast">Adāsiṃ ujubhūtesu, vippasannena cetasā.</p>
<p class="hangnum"><a name="para252"></a><a name="para252_kn6"></a><span class="paranum">252</span>.</p>
<p class="gatha1"> ‘‘Cātuddasiṃ pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para253"></a><a name="para253_kn6"></a><span class="paranum">253</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ.</p>
<p class="hangnum"><a name="para254"></a><a name="para254_kn6"></a><span class="paranum">254</span>.</p>
<p class="gatha1"> ‘‘Pāṇātipātā <a name="V0.0024"></a> viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā.</p>
<p class="hangnum"><a name="para255"></a><a name="para255_kn6"></a><span class="paranum">255</span>.</p>
<p class="gatha1"> ‘‘Pañcasikkhāpade ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para256"></a><a name="para256_kn6"></a><span class="paranum">256</span>.</p>
<p class="gatha1"> ‘‘Tena <a name="M0.0031"></a> metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Niddāvimānaṃ <span class="note">[saddhāvimānaṃ (sī.)]</span> aṭṭhamaṃ.</p>
<p class="subhead">9. Suniddāvimānavatthu</p>
<p class="hangnum"><a name="para258"></a><a name="para258_kn6"></a><span class="paranum">258</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para259"></a><a name="para259_kn6"></a><span class="paranum">259</span>.</p>
<p class="gatha1"> ‘‘Kena tetādiso vaṇṇo…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para261"></a><a name="para261_kn6"></a><span class="paranum">261</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para262"></a><a name="para262_kn6"></a><span class="paranum">262</span>.</p>
<p class="gatha1"> ‘‘Suniddāti <a name="P0.0032"></a> <span class="note">[sunandāti (sī.)]</span> maṃ aññaṃsu, rājagahasmiṃ upāsikā;</p>
<p class="gathalast">Saddhā sīlena sampannā, saṃvibhāgaratā sadā.</p>
<p class="hangnum"><a name="para266"></a><a name="para266_kn6"></a><span class="paranum">266</span>.</p>
<p class="gatha1"> (Yathā niddāvimānaṃ tathā vitthāretabbaṃ.)</p>
<p class="hangnum"><a name="para267"></a><a name="para267_kn6"></a><span class="paranum">267</span>.</p>
<p class="gatha1"> ‘‘Pañcasikkhāpade <a name="T0.0038"></a> ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para268"></a><a name="para268_kn6"></a><span class="paranum">268</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Suniddāvimānaṃ navamaṃ.</p>
<p class="subhead">10. Paṭhamabhikkhādāyikāvimānavatthu</p>
<p class="hangnum"><a name="para270"></a><a name="para270_kn6"></a><span class="paranum">270</span>.</p>
<p class="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para271"></a><a name="para271_kn6"></a><span class="paranum">271</span>.</p>
<p class="gatha1"> ‘‘Kena tetādiso vaṇṇo…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para273"></a><a name="para273_kn6"></a><span class="paranum">273</span>.</p>
<p class="gatha1"> Sā <a name="P0.0033"></a> devatā attamanā…pe… yassa kammassidaṃ phalaṃ.</p>
<p class="hangnum"><a name="para274"></a><a name="para274_kn6"></a><span class="paranum">274</span>.</p>
<p class="gatha1"> ‘‘Ahaṃ <a name="M0.0032"></a> manussesu manussabhūtā, purimāya jātiyā manussaloke.</p>
<p class="hangnum"><a name="para275"></a><a name="para275_kn6"></a><span class="paranum">275</span>.</p>
<p class="gatha1"> ‘‘Addasaṃ <a name="T0.0039"></a><a name="V0.0025"></a> virajaṃ buddhaṃ, vippasannamanāvilaṃ;</p>
<p class="gathalast">Tassa adāsahaṃ bhikkhaṃ, pasannā sehi pāṇibhi.</p>
<p class="hangnum"><a name="para276"></a><a name="para276_kn6"></a><span class="paranum">276</span>.</p>
<p class="gatha1"> ‘‘Tena metādiso vaṇṇo…pe…</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">Paṭhamabhikkhādāyikāvimānaṃ dasamaṃ.</p>
<p class="subhead">11. Dutiyabhikkhādāyikāvimānavatthu</p>
<p class="hangnum"><a name="para278"></a><a name="para278_kn6"></a><span class="paranum">278</span>.</p>
<p class="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para279"></a><a name="para279_kn6"></a><span class="paranum">279</span>.</p>
<p class="gatha1"> ‘‘Kena tetādiso vaṇṇo…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para281"></a><a name="para281_kn6"></a><span class="paranum">281</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para282"></a><a name="para282_kn6"></a><span class="paranum">282</span>.</p>
<p class="gatha1"> ‘‘Ahaṃ manussesu manussabhūtā, purimāya jātiyā manussaloke.</p>
<p class="hangnum"><a name="para283"></a><a name="para283_kn6"></a><span class="paranum">283</span>.</p>
<p class="gatha1"> ‘‘Addasaṃ virajaṃ bhikkhuṃ, vippasannamanāvilaṃ;</p>
<p class="gathalast">Tassa adāsahaṃ bhikkhaṃ, pasannā sehi pāṇibhi.</p>
<p class="hangnum"><a name="para284"></a><a name="para284_kn6"></a><span class="paranum">284</span>.</p>
<p class="gatha1"> ‘‘Tena metādiso vaṇṇo…pe. <a name="P0.0034"></a>… vaṇṇo ca me sabbadisā pabhāsatī’’ti.</p>
<p class="centered">Dutiyabhikkhādāyikāvimānaṃ ekādasamaṃ.</p>
<p class="centered">Cittalatāvaggo dutiyo niṭṭhito.</p>
<p class="bodytext">Tassuddānaṃ –</p>
<p class="gatha2">Dāsī <a name="M0.0033"></a> ceva lakhumā ca, atha ācāmadāyikā;</p>
<p class="gatha2">Caṇḍālī <a name="T0.0040"></a> bhadditthī ceva <span class="note">[bhadditthikā ca (syā.)]</span>, soṇadinnā uposathā;</p>
<p class="gatha3">Niddā ceva suniddā ca <span class="note">[nandā ceva sunandā ca (sī.)]</span>, dve ca bhikkhāya dāyikā;</p>
<p class="gathalast">Vaggo tena pavuccatīti.</p>
<p class="centered">Bhāṇavāraṃ paṭhamaṃ niṭṭhitaṃ.</p>
<p class="title">3. Pāricchattakavaggo</p>
<p class="subhead">1. Uḷāravimānavatthu</p>
<p class="hangnum"><a name="para286"></a><a name="para286_kn6"></a><span class="paranum">286</span>.</p>
<p class="gatha1"> ‘‘Uḷāro <a name="V0.0026"></a><a name="P0.0035"></a> te yaso vaṇṇo, sabbā obhāsate disā;</p>
<p class="gathalast">Nāriyo naccanti gāyanti, devaputtā alaṅkatā.</p>
<p class="hangnum"><a name="para287"></a><a name="para287_kn6"></a><span class="paranum">287</span>.</p>
<p class="gatha1"> ‘‘Modenti parivārenti, tava pūjāya devate;</p>
<p class="gathalast">Sovaṇṇāni vimānāni, tavimāni sudassane.</p>
<p class="hangnum"><a name="para288"></a><a name="para288_kn6"></a><span class="paranum">288</span>.</p>
<p class="gatha1"> ‘‘Tuvaṃsi issarā tesaṃ, sabbakāmasamiddhinī;</p>
<p class="gatha2">Abhijātā mahantāsi, devakāye pamodasi;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para289"></a><a name="para289_kn6"></a><span class="paranum">289</span>.</p>
<p class="gatha1"> ‘‘Ahaṃ manussesu manussabhūtā, purimāya jātiyā manussaloke;</p>
<p class="gathalast">Dussīlakule suṇisā ahosiṃ, assaddhesu kadariyesu ahaṃ.</p>
<p class="hangnum"><a name="para290"></a><a name="para290_kn6"></a><span class="paranum">290</span>.</p>
<p class="gatha1"> ‘‘Saddhā sīlena sampannā, saṃvibhāgaratā sadā;</p>
<p class="gathalast">Piṇḍāya caramānassa, apūvaṃ te adāsahaṃ.</p>
<p class="hangnum"><a name="para291"></a><a name="para291_kn6"></a><span class="paranum">291</span>.</p>
<p class="gatha1"> ‘‘Tadāhaṃ <a name="P0.0036"></a> sassuyācikkhiṃ, samaṇo āgato idha;</p>
<p class="gathalast">Tassa adāsahaṃ pūvaṃ, pasannā sehi pāṇibhi.</p>
<p class="hangnum"><a name="para292"></a><a name="para292_kn6"></a><span class="paranum">292</span>.</p>
<p class="gatha1"> ‘‘Itissā <a name="T0.0041"></a><a name="M0.0034"></a> sassu paribhāsi, avinītāsi tvaṃ <span class="note">[avinītā tuvaṃ (sī.)]</span> vadhu;</p>
<p class="gathalast">Na maṃ sampucchituṃ icchi, samaṇassa dadāmahaṃ.</p>
<p class="hangnum"><a name="para293"></a><a name="para293_kn6"></a><span class="paranum">293</span>.</p>
<p class="gatha1"> ‘‘Tato me sassu kupitā, pahāsi musalena maṃ;</p>
<p class="gathalast">Kūṭaṅgacchi avadhi maṃ, nāsakkhiṃ jīvituṃ ciraṃ.</p>
<p class="hangnum"><a name="para294"></a><a name="para294_kn6"></a><span class="paranum">294</span>.</p>
<p class="gatha1"> ‘‘Sā ahaṃ kāyassa bhedā, vippamuttā tato cutā;</p>
<p class="gathalast">Devānaṃ tāvatiṃsānaṃ, upapannā sahabyataṃ.</p>
<p class="hangnum"><a name="para295"></a><a name="para295_kn6"></a><span class="paranum">295</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Uḷāravimānaṃ paṭhamaṃ.</p>
<p class="subhead">2. Ucchudāyikāvimānavatthu</p>
<p class="hangnum"><a name="para296"></a><a name="para296_kn6"></a><span class="paranum">296</span>.</p>
<p class="gatha1"> ‘‘Obhāsayitvā <a name="V0.0027"></a><a name="P0.0037"></a> pathaviṃ <span class="note">[paṭhaviṃ (sī. syā.)]</span> sadevakaṃ, atirocasi candimasūriyā viya;</p>
<p class="gathalast">Siriyā ca vaṇṇena yasena tejasā, brahmāva deve tidase sahindake <span class="note">[saindake (sī.)]</span>.</p>
<p class="hangnum"><a name="para297"></a><a name="para297_kn6"></a><span class="paranum">297</span>.</p>
<p class="gatha1"> ‘‘Pucchāmi taṃ uppalamāladhārinī, āveḷinī kañcanasannibhattace;</p>
<p class="gathalast">Alaṅkate uttamavatthadhārinī, kā tvaṃ subhe devate vandase mamaṃ.</p>
<p class="hangnum"><a name="para298"></a><a name="para298_kn6"></a><span class="paranum">298</span>.</p>
<p class="gatha1"> ‘‘Kiṃ tvaṃ pure kammamakāsi attanā, manussabhūtā purimāya jātiyā;</p>
<p class="gatha2">Dānaṃ suciṇṇaṃ atha sīlasaṃyamaṃ <span class="note">[saññamaṃ (sī.)]</span>, kenūpapannā <a name="T0.0042"></a> sugatiṃ yasassinī;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para299"></a><a name="para299_kn6"></a><span class="paranum">299</span>.</p>
<p class="gatha1"> ‘‘Idāni <a name="M0.0035"></a> bhante imameva gāmaṃ <span class="note">[gāme (syā. ka.)]</span>, piṇḍāya amhākaṃ gharaṃ upāgami;</p>
<p class="gathalast">Tato te ucchussa adāsi khaṇḍikaṃ, pasannacittā atulāya pītiyā.</p>
<p class="hangnum"><a name="para300"></a><a name="para300_kn6"></a><span class="paranum">300</span>.</p>
<p class="gatha1"> ‘‘Sassu ca pacchā anuyuñjate mamaṃ, kahaṃ <span class="note">[kahaṃ me (pī.)]</span> nu ucchuṃ vadhuke avākiri <span class="note">[avākari (syā. ka.)]</span>;</p>
<p class="gathalast">Na chaḍḍitaṃ no pana khāditaṃ mayā, santassa bhikkhussa sayaṃ adāsahaṃ.</p>
<p class="hangnum"><a name="para301"></a><a name="para301_kn6"></a><span class="paranum">301</span>.</p>
<p class="gatha1"> ‘‘Tuyhaṃnvidaṃ <span class="note">[tuyhaṃ nu idaṃ (syā.)]</span> issariyaṃ atho mama, itissā sassu paribhāsate mamaṃ;</p>
<p class="gathalast">Pīṭhaṃ gahetvā pahāraṃ adāsi me, tato cutā kālakatāmhi devatā.</p>
<p class="hangnum"><a name="para302"></a><a name="para302_kn6"></a><span class="paranum">302</span>.</p>
<p class="gatha1"> ‘‘Tadeva kammaṃ kusalaṃ kataṃ mayā, sukhañca kammaṃ anubhomi attanā;</p>
<p class="gathalast">Devehi saddhiṃ paricārayāmahaṃ, modāmahaṃ kāmaguṇehi pañcahi.</p>
<p class="hangnum"><a name="para303"></a><a name="para303_kn6"></a><span class="paranum">303</span>.</p>
<p class="gatha1"> ‘‘Tadeva kammaṃ kusalaṃ kataṃ mayā, sukhañca kammaṃ anubhomi attanā;</p>
<p class="gathalast">Devindaguttā <a name="T0.0043"></a> tidasehi rakkhitā, samappitā kāmaguṇehi pañcahi.</p>
<p class="hangnum"><a name="para304"></a><a name="para304_kn6"></a><span class="paranum">304</span>.</p>
<p class="gatha1"> ‘‘Etādisaṃ puññaphalaṃ anappakaṃ, mahāvipākā mama ucchudakkhiṇā;</p>
<p class="gathalast">Devehi saddhiṃ paricārayāmahaṃ, modāmahaṃ kāmaguṇehi pañcahi.</p>
<p class="hangnum"><a name="para305"></a><a name="para305_kn6"></a><span class="paranum">305</span>.</p>
<p class="gatha1"> ‘‘Etādisaṃ <a name="P0.0038"></a> puññaphalaṃ anappakaṃ, mahājutikā mama ucchudakkhiṇā;</p>
<p class="gathalast">Devindaguttā tidasehi rakkhitā, sahassanettoriva nandane vane.</p>
<p class="hangnum"><a name="para306"></a><a name="para306_kn6"></a><span class="paranum">306</span>.</p>
<p class="gatha1"> ‘‘Tuvañca <a name="M0.0036"></a> bhante anukampakaṃ viduṃ, upecca vandiṃ kusalañca pucchisaṃ;</p>
<p class="gathalast">Tato te ucchussa adāsi khaṇḍikaṃ, pasannacitā atulāya pītiyā’’ti.</p>
<p class="centered">Ucchudāyikāvimānaṃ dutiyaṃ.</p>
<p class="subhead">3. Pallaṅkavimānavatthu</p>
<p class="hangnum"><a name="para307"></a><a name="para307_kn6"></a><span class="paranum">307</span>.</p>
<p class="gatha1"> ‘‘Pallaṅkaseṭṭhe <a name="V0.0028"></a><a name="P0.0039"></a> maṇisoṇṇacitte, pupphābhikiṇṇe sayane uḷāre;</p>
<p class="gathalast">Tatthacchasi devi mahānubhāve, uccāvacā iddhi vikubbamānā.</p>
<p class="hangnum"><a name="para308"></a><a name="para308_kn6"></a><span class="paranum">308</span>.</p>
<p class="gatha1"> ‘‘Imā ca te accharāyo samantato, naccanti <a name="T0.0044"></a> gāyanti pamodayanti;</p>
<p class="gatha2">Deviddhipattāsi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para309"></a><a name="para309_kn6"></a><span class="paranum">309</span>.</p>
<p class="gatha1"> ‘‘Ahaṃ manussesu manussabhūtā, aḍḍhe kule suṇisā ahosiṃ;</p>
<p class="gathalast">Akkodhanā bhattuvasānuvattinī, uposathe appamattā ahosiṃ <span class="note">[appamattā uposathe (syā. ka.)]</span>.</p>
<p class="hangnum"><a name="para310"></a><a name="para310_kn6"></a><span class="paranum">310</span>.</p>
<p class="gatha1"> ‘‘Manussabhūtā daharā apāpikā <span class="note">[daharāsa’pāpikā (sī.)]</span>, pasannacittā patimābhirādhayiṃ;</p>
<p class="gathalast">Divā ca ratto ca manāpacārinī, ahaṃ pure sīlavatī ahosiṃ.</p>
<p class="hangnum"><a name="para311"></a><a name="para311_kn6"></a><span class="paranum">311</span>.</p>
<p class="gatha1"> ‘‘Pāṇātipātā <a name="M0.0037"></a> viratā acorikā, saṃsuddhakāyā sucibrahmacārinī;</p>
<p class="gathalast">Amajjapā no ca musā abhāṇiṃ, sikkhāpadesu paripūrakārinī.</p>
<p class="hangnum"><a name="para312"></a><a name="para312_kn6"></a><span class="paranum">312</span>.</p>
<p class="gatha1"> ‘‘Cātuddasiṃ pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, pasannamānasā ahaṃ <span class="note">[atipasannamānasā (ka.)]</span>.</p>
<p class="hangnum"><a name="para313"></a><a name="para313_kn6"></a><span class="paranum">313</span>.</p>
<p class="gatha1"> ‘‘Aṭṭhaṅgupetaṃ anudhammacārinī, uposathaṃ <a name="T0.0045"></a> pītimanā upāvasiṃ;</p>
<p class="gatha2">Imañca ariyaṃ aṭṭhaṅgavarehupetaṃ, samādiyitvā kusalaṃ sukhudrayaṃ;</p>
<p class="gathalast">Patimhi kalyāṇī vasānuvattinī, ahosiṃ pubbe sugatassa sāvikā.</p>
<p class="hangnum"><a name="para314"></a><a name="para314_kn6"></a><span class="paranum">314</span>.</p>
<p class="gatha1"> ‘‘Etādisaṃ kusalaṃ jīvaloke, kammaṃ karitvāna visesabhāginī;</p>
<p class="gathalast">Kāyassa bhedā abhisamparāyaṃ, deviddhipattā sugatimhi āgatā.</p>
<p class="hangnum"><a name="para315"></a><a name="para315_kn6"></a><span class="paranum">315</span>.</p>
<p class="gatha1"> ‘‘Vimānapāsādavare manorame, parivāritā accharāsaṅgaṇena;</p>
<p class="gathalast">Sayaṃpabhā devagaṇā ramenti maṃ, dīghāyukiṃ devavimānamāgata’’nti;</p>
<p class="centered">Pallaṅkavimānaṃ tatiyaṃ.</p>
<p class="subhead">4. Latāvimānavatthu</p>
<p class="hangnum"><a name="para316"></a><a name="para316_kn6"></a><span class="paranum">316</span>.</p>
<p class="gatha1"> Latā <a name="P0.0040"></a> ca sajjā pavarā ca devatā, accimatī <span class="note">[accimukhī (sī.), acchimatī (pī. ka.) acchimutī (syā.)]</span> rājavarassa sirīmato;</p>
<p class="gathalast">Sutā ca rañño vessavaṇassa dhītā, rājīmatī dhammaguṇehi sobhatha.</p>
<p class="hangnum"><a name="para317"></a><a name="para317_kn6"></a><span class="paranum">317</span>.</p>
<p class="gatha1"> Pañcettha <a name="V0.0029"></a><a name="M0.0038"></a> nāriyo āgamaṃsu nhāyituṃ, sītodakaṃ uppaliniṃ sivaṃ nadiṃ;</p>
<p class="gathalast">Tā <a name="T0.0046"></a> tattha nhāyitvā rametvā devatā, naccitvā gāyitvā sutā lataṃ bravi <span class="note">[bruvī (sī.)]</span>.</p>
<p class="hangnum"><a name="para318"></a><a name="para318_kn6"></a><span class="paranum">318</span>.</p>
<p class="gatha1"> ‘‘Pucchāmi taṃ uppalamāladhārini, āveḷini kañcanasannibhattace;</p>
<p class="gathalast">Timiratambakkhi nabheva sobhane, dīghāyukī kena kato yaso tava.</p>
<p class="hangnum"><a name="para319"></a><a name="para319_kn6"></a><span class="paranum">319</span>.</p>
<p class="gatha1"> ‘‘Kenāsi bhadde patino piyatarā, visiṭṭhakalyāṇitarassu rūpato;</p>
<p class="gathalast">Padakkhiṇā naccagītavādite, ācikkha no tvaṃ naranāripucchitā’’ti.</p>
<p class="hangnum"><a name="para320"></a><a name="para320_kn6"></a><span class="paranum">320</span>.</p>
<p class="gatha1"> ‘‘Ahaṃ manussesu manussabhūtā, uḷārabhoge kule suṇisā ahosiṃ;</p>
<p class="gathalast">Akkodhanā bhattuvasānuvattinī, uposathe appamattā ahosiṃ.</p>
<p class="hangnum"><a name="para321"></a><a name="para321_kn6"></a><span class="paranum">321</span>.</p>
<p class="gatha1"> ‘‘Manussabhūtā <a name="P0.0041"></a> daharā apāpikā <span class="note">[daharāsa’pāpikā (sī.)]</span>, pasannacittā patimābhirādhayiṃ;</p>
<p class="gathalast">Sadevaraṃ sassasuraṃ sadāsakaṃ, abhirādhayiṃ tamhi kato yaso mama.</p>
<p class="hangnum"><a name="para322"></a><a name="para322_kn6"></a><span class="paranum">322</span>.</p>
<p class="gatha1"> ‘‘Sāhaṃ tena kusalena kammunā, catubbhi ṭhānehi visesamajjhagā;</p>
<p class="gathalast">Āyuñca <a name="T0.0047"></a> vaṇṇañca sukhaṃ balañca, khiḍḍāratiṃ paccanubhomanappakaṃ.</p>
<p class="hangnum"><a name="para323"></a><a name="para323_kn6"></a><span class="paranum">323</span>.</p>
<p class="gatha1"> ‘‘Sutaṃ nu taṃ bhāsati yaṃ ayaṃ latā, yaṃ no apucchimha akittayī no;</p>
<p class="gathalast">Patino kiramhākaṃ visiṭṭha nārīnaṃ, gatī ca tāsaṃ pavarā ca devatā.</p>
<p class="hangnum"><a name="para324"></a><a name="para324_kn6"></a><span class="paranum">324</span>.</p>
<p class="gatha1"> ‘‘Patīsu <a name="M0.0039"></a> dhammaṃ pacarāma sabbā, patibbatā yattha bhavanti itthiyo;</p>
<p class="gathalast">Patīsu dhammaṃ pacaritva <span class="note">[pacaritvāna (ka.)]</span> sabbā, lacchāmase bhāsati yaṃ ayaṃ latā.</p>
<p class="hangnum"><a name="para325"></a><a name="para325_kn6"></a><span class="paranum">325</span>.</p>
<p class="gatha1"> ‘‘Sīho yathā pabbatasānugocaro, mahindharaṃ pabbatamāvasitvā;</p>
<p class="gathalast">Pasayha hantvā itare catuppade, khudde mige khādati maṃsabhojano.</p>
<p class="hangnum"><a name="para326"></a><a name="para326_kn6"></a><span class="paranum">326</span>.</p>
<p class="gatha1"> ‘‘Tatheva saddhā idha ariyasāvikā, bhattāraṃ nissāya patiṃ anubbatā;</p>
<p class="gathalast">Kodhaṃ vadhitvā abhibhuyya maccharaṃ, saggamhi sā modati dhammacārinī’’ti.</p>
<p class="centered">Latāvimānaṃ catutthaṃ.</p>
<p class="subhead">5. Guttilavimānaṃ</p>
<p class="centered">1. Vatthuttamadāyikāvimānavatthu</p>
<p class="hangnum"><a name="para327"></a><a name="para327_kn6"></a><span class="paranum">327</span>.</p>
<p class="gatha1"> ‘‘Sattatantiṃ <a name="P0.0042"></a> sumadhuraṃ, rāmaṇeyyaṃ avācayiṃ;</p>
<p class="gathalast">So <a name="T0.0048"></a> maṃ raṅgamhi avheti, ‘saraṇaṃ me hohi kosiyā’ti.</p>
<p class="hangnum"><a name="para328"></a><a name="para328_kn6"></a><span class="paranum">328</span>.</p>
<p class="gatha1"> ‘‘Ahaṃ <a name="V0.0030"></a> te saraṇaṃ homi, ahamācariyapūjako;</p>
<p class="gathalast">Na taṃ jayissati sisso, sissamācariya jessasī’’ti.</p>
<p class="hangnum"><a name="para329"></a><a name="para329_kn6"></a><span class="paranum">329</span>.</p>
<p class="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para330"></a><a name="para330_kn6"></a><span class="paranum">330</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para331"></a><a name="para331_kn6"></a><span class="paranum">331</span>.</p>
<p class="gatha1"> ‘‘Pucchāmi <a name="M0.0040"></a> taṃ devi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para332"></a><a name="para332_kn6"></a><span class="paranum">332</span>.</p>
<p class="gatha1"> Sā devatā attamanā, moggallānena pucchitā;</p>
<p class="gathalast">Pañhaṃ puṭṭhā viyākāsi, yassa kammassidaṃ phalaṃ.</p>
<p class="hangnum"><a name="para333"></a><a name="para333_kn6"></a><span class="paranum">333</span>.</p>
<p class="gatha1"> ‘‘Vatthuttamadāyikā nārī, pavarā hoti naresu nārīsu;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para334"></a><a name="para334_kn6"></a><span class="paranum">334</span>.</p>
<p class="gatha1"> ‘‘Tassā <a name="P0.0043"></a> me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā <span class="note">[accharāsahassassāhaṃ pavarā, (syā.)]</span> passa <a name="T0.0049"></a> puññānaṃ vipākaṃ.</p>
<p class="hangnum"><a name="para335"></a><a name="para335_kn6"></a><span class="paranum">335</span>.</p>
<p class="gatha1"> ‘‘Tena metādiso vaṇṇo, tena me idha mijjhati;</p>
<p class="gathalast">Uppajjanti ca me bhogā, ye keci manaso piyā.</p>
<p class="hangnum"><a name="para336"></a><a name="para336_kn6"></a><span class="paranum">336</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūtā yamakāsi puññaṃ;</p>
<p class="gathalast">Tenamhi evaṃ jalitānubhāvā, vaṇṇo ca me sabbadisā pabhāsatī’’ti.</p>
<p class="bodytext">(Anantaraṃ caturavimānaṃ yathā vatthudāyikāvimānaṃ tathā vitthāretabbaṃ <span class="note">[( ) natthi sī. potthake]</span>)</p>
<p class="centered">2. Pupphuttamadāyikāvimānavatthu (1)</p>
<p class="hangnum"><a name="para337"></a><a name="para337_kn6"></a><span class="paranum">337</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para338"></a><a name="para338_kn6"></a><span class="paranum">338</span>.</p>
<p class="gatha1"> ‘‘Kena tetādiso vaṇṇo…pe… ye keci manaso piyā.</p>
<p class="hangnum"><a name="para339"></a><a name="para339_kn6"></a><span class="paranum">339</span>.</p>
<p class="gatha1"> ‘‘Pucchāmi taṃ devi mahānubhāve…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para340"></a><a name="para340_kn6"></a><span class="paranum">340</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para341"></a><a name="para341_kn6"></a><span class="paranum">341</span>.</p>
<p class="gatha1"> ‘‘Pupphuttamadāyikā nārī, pavarā hoti naresu nārīsu;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para342"></a><a name="para342_kn6"></a><span class="paranum">342</span>.</p>
<p class="gatha1"> ‘‘Tassā <a name="V0.0031"></a><a name="M0.0041"></a> me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para343"></a><a name="para343_kn6"></a><span class="paranum">343</span>.</p>
<p class="gatha1"> ‘‘Tena metādiso vaṇṇo…pe…</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">3. Gandhuttamadāyikāvimānavatthu (2)</p>
<p class="hangnum"><a name="para345"></a><a name="para345_kn6"></a><span class="paranum">345</span>.</p>
<p class="gatha1"> ‘‘Abhikkantena vaṇṇena…pe… <a name="T0.0050"></a> osadhī viya tārakā.</p>
<p class="hangnum"><a name="para346"></a><a name="para346_kn6"></a><span class="paranum">346</span>.</p>
<p class="gatha1"> ‘‘Kena tetādiso vaṇṇo…pe… ye keci manaso piyā.</p>
<p class="hangnum"><a name="para347"></a><a name="para347_kn6"></a><span class="paranum">347</span>.</p>
<p class="gatha1"> ‘‘Pucchāmi taṃ devi mahānubhāve…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para348"></a><a name="para348_kn6"></a><span class="paranum">348</span>.</p>
<p class="gatha1"> ‘‘Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para349"></a><a name="para349_kn6"></a><span class="paranum">349</span>.</p>
<p class="gatha1"> ‘‘Gandhuttamadāyikā nārī, pavarā hoti naresu nārīsu;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para350"></a><a name="para350_kn6"></a><span class="paranum">350</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para351"></a><a name="para351_kn6"></a><span class="paranum">351</span>.</p>
<p class="gatha1"> ‘‘Tena metādiso vaṇṇo…pe…</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">4. Phaluttamadāyikāvimānavatthu (3)</p>
<p class="hangnum"><a name="para353"></a><a name="para353_kn6"></a><span class="paranum">353</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para354"></a><a name="para354_kn6"></a><span class="paranum">354</span>.</p>
<p class="gatha1"> ‘‘Kena tetādiso vaṇṇo…pe… ye keci manaso piyā.</p>
<p class="hangnum"><a name="para355"></a><a name="para355_kn6"></a><span class="paranum">355</span>.</p>
<p class="gatha1"> ‘‘Pucchāmi taṃ devi mahānubhāve…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para356"></a><a name="para356_kn6"></a><span class="paranum">356</span>.</p>
<p class="gatha1"> Sā <a name="T0.0051"></a> devatā attamanā…pe… yassa kammassidaṃ phalaṃ.</p>
<p class="hangnum"><a name="para357"></a><a name="para357_kn6"></a><span class="paranum">357</span>.</p>
<p class="gatha1"> ‘‘Phaluttamadāyikā nārī, pavarā hoti naresu nārīsu;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para358"></a><a name="para358_kn6"></a><span class="paranum">358</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para359"></a><a name="para359_kn6"></a><span class="paranum">359</span>.</p>
<p class="gatha1"> ‘‘Tena <a name="M0.0042"></a> metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">5. Rasuttamadāyikāvimānavatthu (4)</p>
<p class="hangnum"><a name="para361"></a><a name="para361_kn6"></a><span class="paranum">361</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para362"></a><a name="para362_kn6"></a><span class="paranum">362</span>.</p>
<p class="gatha1"> ‘‘Kena <a name="V0.0032"></a> tetādiso vaṇṇo…pe… ye keci manaso piyā.</p>
<p class="hangnum"><a name="para363"></a><a name="para363_kn6"></a><span class="paranum">363</span>.</p>
<p class="gatha1"> ‘‘Pucchāmi taṃ devi mahānubhāve…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para364"></a><a name="para364_kn6"></a><span class="paranum">364</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para365"></a><a name="para365_kn6"></a><span class="paranum">365</span>.</p>
<p class="gatha1"> ‘‘Rasuttamadāyikā nārī, pavarā <a name="T0.0052"></a> hoti naresu nārīsu;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para366"></a><a name="para366_kn6"></a><span class="paranum">366</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para367"></a><a name="para367_kn6"></a><span class="paranum">367</span>.</p>
<p class="gatha1"> ‘‘Tena metādiso vaṇṇo…pe…</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">6. Gandhapañcaṅgulikadāyikāvimānavatthu</p>
<p class="hangnum"><a name="para369"></a><a name="para369_kn6"></a><span class="paranum">369</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para370"></a><a name="para370_kn6"></a><span class="paranum">370</span>.</p>
<p class="gatha1"> ‘‘Kena tetādiso vaṇṇo…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para372"></a><a name="para372_kn6"></a><span class="paranum">372</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para373"></a><a name="para373_kn6"></a><span class="paranum">373</span>.</p>
<p class="gatha1"> ‘‘Gandhapañcaṅgulikaṃ ahamadāsiṃ, kassapassa bhagavato thūpamhi;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para374"></a><a name="para374_kn6"></a><span class="paranum">374</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ<a name="T0.0053"></a>, pavarā passa puññānaṃ vipākaṃ.</p>
<p class="hangnum"><a name="para375"></a><a name="para375_kn6"></a><span class="paranum">375</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="gathalast">(Anantaraṃ <a name="M0.0043"></a> caturavimānaṃ yathā gandhapañcaṅgulikadāyikāvimānaṃ tathā vitthāretabbaṃ <span class="note">[( ) natthi sī. potthake]</span> )</p>
<p class="centered">7. Ekūposathavimānavatthu (1)</p>
<p class="hangnum"><a name="para377"></a><a name="para377_kn6"></a><span class="paranum">377</span>.</p>
<p class="gatha1"> ‘‘Abhikkantena vaṇṇena…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para380"></a><a name="para380_kn6"></a><span class="paranum">380</span>.</p>
<p class="gatha1"> Sā devatā attamanā…pe…yassa kammassidaṃ phalaṃ.</p>
<p class="hangnum"><a name="para381"></a><a name="para381_kn6"></a><span class="paranum">381</span>.</p>
<p class="gatha1"> ‘‘Bhikkhū ca ahaṃ bhikkhuniyo ca, addasāsiṃ panthapaṭipanne;</p>
<p class="gathalast">Tesāhaṃ dhammaṃ sutvāna, ekūposathaṃ upavasissaṃ.</p>
<p class="hangnum"><a name="para382"></a><a name="para382_kn6"></a><span class="paranum">382</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para383"></a><a name="para383_kn6"></a><span class="paranum">383</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">8. Udakadāyikāvimānavatthu (2)</p>
<p class="hangnum"><a name="para385"></a><a name="para385_kn6"></a><span class="paranum">385</span>.</p>
<p class="gatha1"> ‘‘Abhikkantena <a name="T0.0054"></a><a name="V0.0033"></a> vaṇṇena…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para388"></a><a name="para388_kn6"></a><span class="paranum">388</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para389"></a><a name="para389_kn6"></a><span class="paranum">389</span>.</p>
<p class="gatha1"> ‘‘Udake <a name="P0.0044"></a> ṭhitā udakamadāsiṃ, bhikkhuno cittena vippasannena;</p>
<p class="gathalast">Evaṃ piyarūpadāyikā manāpaṃ, dibbaṃ sā labhate upecca ṭhānaṃ.</p>
<p class="hangnum"><a name="para390"></a><a name="para390_kn6"></a><span class="paranum">390</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para391"></a><a name="para391_kn6"></a><span class="paranum">391</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">9. Upaṭṭhānavimānavatthu (3)</p>
<p class="hangnum"><a name="para393"></a><a name="para393_kn6"></a><span class="paranum">393</span>.</p>
<p class="gatha1"> ‘‘Abhikkantena vaṇṇena…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para396"></a><a name="para396_kn6"></a><span class="paranum">396</span>.</p>
<p class="gatha1"> Sā <a name="M0.0044"></a> devatā attamanā…pe… yassa kammassidaṃ phalaṃ.</p>
<p class="hangnum"><a name="para397"></a><a name="para397_kn6"></a><span class="paranum">397</span>.</p>
<p class="gatha1"> ‘‘Sassuñcāhaṃ sasurañca, caṇḍike kodhane ca pharuse ca;</p>
<p class="gathalast">Anusūyikā upaṭṭhāsiṃ <span class="note">[sūpaṭṭhāsiṃ (sī.)]</span>, appamattā <a name="T0.0055"></a> sakena sīlena.</p>
<p class="hangnum"><a name="para398"></a><a name="para398_kn6"></a><span class="paranum">398</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para399"></a><a name="para399_kn6"></a><span class="paranum">399</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">10. Aparakammakārinīvimānavatthu (4)</p>
<p class="hangnum"><a name="para401"></a><a name="para401_kn6"></a><span class="paranum">401</span>.</p>
<p class="gatha1"> ‘‘Abhikkantena vaṇṇena…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para404"></a><a name="para404_kn6"></a><span class="paranum">404</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para405"></a><a name="para405_kn6"></a><span class="paranum">405</span>.</p>
<p class="gatha1"> ‘‘Parakammakarī <span class="note">[parakammakārinī (syā.) parakammakārī (pī.) aparakammakārinī (ka.)]</span> āsiṃ, atthenātanditā dāsī;</p>
<p class="gathalast">Akkodhanānatimāninī <span class="note">[anatimānī (sī. syā.)]</span>, saṃvibhāginī sakassa bhāgassa.</p>
<p class="hangnum"><a name="para406"></a><a name="para406_kn6"></a><span class="paranum">406</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa <a name="T0.0056"></a> puññānaṃ vipākaṃ.</p>
<p class="hangnum"><a name="para407"></a><a name="para407_kn6"></a><span class="paranum">407</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">11. Khīrodanadāyikāvimānavatthu</p>
<p class="hangnum"><a name="para409"></a><a name="para409_kn6"></a><span class="paranum">409</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para410"></a><a name="para410_kn6"></a><span class="paranum">410</span>.</p>
<p class="gatha1"> ‘‘Kena <a name="V0.0034"></a> tetādiso vaṇṇo…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para412"></a><a name="para412_kn6"></a><span class="paranum">412</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para413"></a><a name="para413_kn6"></a><span class="paranum">413</span>.</p>
<p class="gatha1"> ‘‘Khīrodanaṃ ahamadāsiṃ, bhikkhuno piṇḍāya carantassa;</p>
<p class="gathalast">Evaṃ karitvā kammaṃ, sugatiṃ upapajja modāmi.</p>
<p class="hangnum"><a name="para414"></a><a name="para414_kn6"></a><span class="paranum">414</span>.</p>
<p class="gatha1"> ‘‘Tassā <a name="M0.0045"></a> me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para415"></a><a name="para415_kn6"></a><span class="paranum">415</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="bodytext">(Anantaraṃ pañcavīsativimānaṃ yathā khīrodanadāyikāvimānaṃ tathā vitthāretabbaṃ) <span class="note">[( ) natthi sī. potthake]</span></p>
<p class="centered">12. Phāṇitadāyikāvimānavatthu (1)</p>
<p class="hangnum"><a name="para417"></a><a name="para417_kn6"></a><span class="paranum">417</span>.</p>
<p class="gatha1"> ‘‘Abhikkantena vaṇṇena…pe… <a name="T0.0057"></a> sabbadisā pabhāsatī’’ti.</p>
<p class="hangnum"><a name="para420"></a><a name="para420_kn6"></a><span class="paranum">420</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para421"></a><a name="para421_kn6"></a><span class="paranum">421</span>.</p>
<p class="gatha1"> ‘‘Phāṇitaṃ ahamadāsiṃ, bhikkhuno piṇḍāya carantassa…pe…’’.</p>
<p class="centered">13. Ucchukhaṇḍikadāyikāvatthu (2)</p>
<p class="hangnum"><a name="para429"></a><a name="para429_kn6"></a><span class="paranum">429</span>.</p>
<p class="gatha1"> Ucchukhaṇḍikaṃ ahamadāsiṃ, bhikkhuno piṇḍāya carantassa…pe….</p>
<p class="centered">14. Timbarusakadāyikāvimānavatthu (3)</p>
<p class="hangnum"><a name="para437"></a><a name="para437_kn6"></a><span class="paranum">437</span>.</p>
<p class="gatha1"> Timbarusakaṃ ahamadāsiṃ, bhikkhuno piṇḍāya carantassa…pe….</p>
<p class="centered">15. Kakkārikadāyikāvimānavatthu (4)</p>
<p class="hangnum"><a name="para445"></a><a name="para445_kn6"></a><span class="paranum">445</span>.</p>
<p class="gatha1"> Kakkārikaṃ ahamadāsiṃ, bhikkhuno piṇḍāya carantassa…pe….</p>
<p class="centered">16. Eḷālukadāyikāvimānavatthu (5)</p>
<p class="hangnum"><a name="para453"></a><a name="para453_kn6"></a><span class="paranum">453</span>.</p>
<p class="gatha1"> Eḷālukaṃ ahamadāsiṃ, bhikkhuno piṇḍāya carantassa…pe….</p>
<p class="centered">17. Valliphaladāyikāvimānavatthu(6)</p>
<p class="hangnum"><a name="para461"></a><a name="para461_kn6"></a><span class="paranum">461</span>.</p>
<p class="gatha1"> Valliphalaṃ <a name="V0.0035"></a> ahamadāsiṃ, bhikkhuno piṇḍāya carantassa…pe….</p>
<p class="centered">18. Phārusakadāyikāvimānavatthu (7)</p>
<p class="hangnum"><a name="para469"></a><a name="para469_kn6"></a><span class="paranum">469</span>.</p>
<p class="gatha1"> Phārusakaṃ <a name="P0.0045"></a> ahamadāsiṃ, bhikkhuno piṇḍāya carantassa…pe….</p>
<p class="centered">19. Hatthappatāpakadāyikāvimānavatthu (8)</p>
<p class="hangnum"><a name="para477"></a><a name="para477_kn6"></a><span class="paranum">477</span>.</p>
<p class="gatha1"> Hatthappatāpakaṃ <a name="M0.0046"></a> ahamadāsiṃ, bhikkhuno piṇḍāya carantassa…pe….</p>
<p class="centered">20. Sākamuṭṭhidāyikāvimānavatthu (9)</p>
<p class="hangnum"><a name="para485"></a><a name="para485_kn6"></a><span class="paranum">485</span>.</p>
<p class="gatha1"> Sākamuṭṭhiṃ ahamadāsiṃ, bhikkhuno panthapaṭipannassa…pe….</p>
<p class="centered">21. Pupphakamuṭṭhidāyikāvimānavatthu (10)</p>
<p class="hangnum"><a name="para493"></a><a name="para493_kn6"></a><span class="paranum">493</span>.</p>
<p class="gatha1"> Pupphakamuṭṭhiṃ ahamadāsiṃ, bhikkhuno piṇḍāya carantassa…pe….</p>
<p class="centered">22. Mūlakadāyikāvimānavatthu (11)</p>
<p class="hangnum"><a name="para501"></a><a name="para501_kn6"></a><span class="paranum">501</span>.</p>
<p class="gatha1"> Mūlakaṃ ahamadāsiṃ, bhikkhuno piṇḍāya carantassa…pe….</p>
<p class="centered">23. Nimbamuṭṭhidāyikāvimānavatthu (12)</p>
<p class="hangnum"><a name="para506"></a><a name="para506_kn6"></a><span class="paranum">506</span>.</p>
<p class="gatha1"> Nimbamuṭṭhiṃ ahamadāsiṃ, bhikkhuno piṇḍāya carantassa…pe….</p>
<p class="centered">24. Ambakañjikadāyikāvimānavatthu (13)</p>
<p class="hangnum"><a name="para517"></a><a name="para517_kn6"></a><span class="paranum">517</span>.</p>
<p class="gatha1"> Ambakañjikaṃ ahamadāsiṃ, bhikkhuno piṇḍāya carantassa…pe….</p>
<p class="centered">25. Doṇinimmajjanidāyikāvimānavatthu (14)</p>
<p class="hangnum"><a name="para525"></a><a name="para525_kn6"></a><span class="paranum">525</span>.</p>
<p class="gatha1"> Doṇinimmajjaniṃ <span class="note">[doṇinimmujjanaṃ (syā.)]</span> ahamadāsiṃ, bhikkhuno piṇḍāya carantassa…pe….</p>
<p class="centered">26. Kāyabandhanadāyikāvimānavatthu (15)</p>
<p class="hangnum"><a name="para533"></a><a name="para533_kn6"></a><span class="paranum">533</span>.</p>
<p class="gatha1"> Kāyabandhanaṃ ahamadāsiṃ, bhikkhuno piṇḍāya carantassa…pe….</p>
<p class="centered">27. Aṃsabaddhakadāyikāvimānavatthu (16)</p>
<p class="hangnum"><a name="para541"></a><a name="para541_kn6"></a><span class="paranum">541</span>.</p>
<p class="gatha1"> Aṃsabaddhakaṃ <a name="V0.0036"></a> <span class="note">[aṃsavaṭṭakaṃ (sī.), aṃsabandhanaṃ (ka.)]</span> ahamadāsiṃ, bhikkhuno piṇḍāya carantassa…pe….</p>
<p class="centered">28. Āyogapaṭṭadāyikāvimānavatthu (17)</p>
<p class="hangnum"><a name="para546"></a><a name="para546_kn6"></a><span class="paranum">546</span>.</p>
<p class="gatha1"> Āyogapaṭṭaṃ <a name="T0.0058"></a> ahamadāsiṃ, bhikkhuno piṇḍāya carantassa…pe….</p>
<p class="centered">29. Vidhūpanadāyikāvimānavatthu (18)</p>
<p class="hangnum"><a name="para557"></a><a name="para557_kn6"></a><span class="paranum">557</span>.</p>
<p class="gatha1"> Vidhūpanaṃ <a name="M0.0047"></a> ahamadāsiṃ, bhikkhuno piṇḍāya carantassa…pe….</p>
<p class="centered">30. Tālavaṇṭadāyikāvimānavatthu (19)</p>
<p class="hangnum"><a name="para565"></a><a name="para565_kn6"></a><span class="paranum">565</span>.</p>
<p class="gatha1"> Tālavaṇṭaṃ ahamadāsiṃ, bhikkhuno piṇḍāya carantassa…pe….</p>
<p class="centered">31. Morahatthadāyikāvimānavatthu (20)</p>
<p class="hangnum"><a name="para573"></a><a name="para573_kn6"></a><span class="paranum">573</span>.</p>
<p class="gatha1"> Morahatthaṃ ahamadāsiṃ, bhikkhuno piṇḍāya carantassa…pe….</p>
<p class="centered">32. Chattadāyikāvimānavatthu (21)</p>
<p class="hangnum"><a name="para581"></a><a name="para581_kn6"></a><span class="paranum">581</span>.</p>
<p class="gatha1"> Chattaṃ <span class="note">[chattañca (ka.)]</span> ahamadāsiṃ, bhikkhuno piṇḍāya carantassa…pe….</p>
<p class="centered">33. Upāhanadāyikāvimānavatthu (22)</p>
<p class="hangnum"><a name="para586"></a><a name="para586_kn6"></a><span class="paranum">586</span>.</p>
<p class="gatha1"> Upāhanaṃ ahamadāsiṃ, bhikkhuno piṇḍāya carantassa…pe….</p>
<p class="centered">34. Pūvadāyikāvimānavatthu (23)</p>
<p class="hangnum"><a name="para597"></a><a name="para597_kn6"></a><span class="paranum">597</span>.</p>
<p class="gatha1"> Pūvaṃ ahamadāsiṃ, bhikkhuno piṇḍāya carantassa…pe….</p>
<p class="centered">35. Modakadāyikāvimānavatthu (24)</p>
<p class="hangnum"><a name="para605"></a><a name="para605_kn6"></a><span class="paranum">605</span>.</p>
<p class="gatha1"> Modakaṃ ahamadāsiṃ, bhikkhuno piṇḍāya carantassa…pe….</p>
<p class="centered">36. Sakkhalikadāyikāvimānavatthu (25)</p>
<p class="hangnum"><a name="para613"></a><a name="para613_kn6"></a><span class="paranum">613</span>.</p>
<p class="gatha1"> ‘‘Sakkhalikaṃ <span class="note">[sakkhaliṃ (sī. syā.)]</span> ahamadāsiṃ, bhikkhuno piṇḍāya carantassa…pe….</p>
<p class="hangnum"><a name="para614"></a><a name="para614_kn6"></a><span class="paranum">614</span>.</p>
<p class="gatha1"> ‘‘Tassā me passa vimānaṃ, accharā kāmavaṇṇinīhamasmi;</p>
<p class="gathalast">Accharāsahassassāhaṃ, pavarā passa puññānaṃ vipākaṃ.</p>
<p class="hangnum"><a name="para615"></a><a name="para615_kn6"></a><span class="paranum">615</span>.</p>
<p class="gatha1"> ‘‘Tena <a name="V0.0037"></a> metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="hangnum"><a name="para617"></a><a name="para617_kn6"></a><span class="paranum">617</span>.</p>
<p class="gatha1"> ‘‘Svāgataṃ vata me ajja, suppabhātaṃ suhuṭṭhitaṃ <span class="note">[suvuṭṭhitaṃ (sī.)]</span>;</p>
<p class="gathalast">Yaṃ addasāmi <span class="note">[addasaṃ (sī. syā.), addasāsiṃ (pī.)]</span> devatāyo, accharā kāmavaṇṇiniyo <span class="note">[kāmavaṇṇiyo (sī.)]</span>.</p>
<p class="hangnum"><a name="para618"></a><a name="para618_kn6"></a><span class="paranum">618</span>.</p>
<p class="gatha1"> ‘‘Imāsāhaṃ <a name="M0.0048"></a> <span class="note">[tāsāhaṃ (syā. ka.)]</span> dhammaṃ sutvā <span class="note">[sutvāna (syā. ka.)]</span>, kāhāmi kusalaṃ bahuṃ.</p>
<p class="gatha2">Dānena samacariyāya, saññamena damena ca;</p>
<p class="gathalast">Svāhaṃ tattha gamissāmi <span class="note">[tattheva gacchāmi (ka.)]</span>, yattha gantvā na socare’’ti.</p>
<p class="centered">Guttilavimānaṃ pañcamaṃ.</p>
<p class="subhead">6. Daddallavimānavatthu</p>
<p class="hangnum"><a name="para619"></a><a name="para619_kn6"></a><span class="paranum">619</span>.</p>
<p class="gatha1"> ‘‘Daddallamānā <a name="T0.0059"></a><a name="P0.0048"></a> <span class="note">[daddaḷhamānā (ka.)]</span> vaṇṇena, yasasā ca yasassinī;</p>
<p class="gathalast">Sabbe deve tāvatiṃse, vaṇṇena atirocasi.</p>
<p class="hangnum"><a name="para620"></a><a name="para620_kn6"></a><span class="paranum">620</span>.</p>
<p class="gatha1"> ‘‘Dassanaṃ nābhijānāmi, idaṃ paṭhamadassanaṃ;</p>
<p class="gathalast">Kasmā kāyā nu āgamma, nāmena bhāsase mama’’nti.</p>
<p class="hangnum"><a name="para621"></a><a name="para621_kn6"></a><span class="paranum">621</span>.</p>
<p class="gatha1"> ‘‘Ahaṃ bhadde subhaddāsiṃ, pubbe mānusake bhave;</p>
<p class="gathalast">Sahabhariyā ca te āsiṃ, bhaginī ca kaniṭṭhikā.</p>
<p class="hangnum"><a name="para622"></a><a name="para622_kn6"></a><span class="paranum">622</span>.</p>
<p class="gatha1"> ‘‘Sā ahaṃ kāyassa bhedā, vippamuttā tato cutā;</p>
<p class="gathalast">Nimmānaratīnaṃ devānaṃ, upapannā sahabyata’’nti.</p>
<p class="hangnum"><a name="para623"></a><a name="para623_kn6"></a><span class="paranum">623</span>.</p>
<p class="gatha1"> ‘‘Pahūtakatakalyāṇā, te deve yanti pāṇino;</p>
<p class="gathalast">Yesaṃ tvaṃ kittayissasi, subhadde jātimattano.</p>
<p class="hangnum"><a name="para624"></a><a name="para624_kn6"></a><span class="paranum">624</span>.</p>
<p class="gatha1"> ‘‘Atha <span class="note">[kathaṃ (sī. syā.)]</span> tvaṃ kena vaṇṇena, kena vā anusāsitā;</p>
<p class="gathalast">Kīdiseneva dānena, subbatena yasassinī.</p>
<p class="hangnum"><a name="para625"></a><a name="para625_kn6"></a><span class="paranum">625</span>.</p>
<p class="gatha1"> ‘‘Yasaṃ etādisaṃ pattā, visesaṃ vipulamajjhagā;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para626"></a><a name="para626_kn6"></a><span class="paranum">626</span>.</p>
<p class="gatha1"> ‘‘Aṭṭheva piṇḍapātāni, yaṃ dānaṃ adadaṃ pure;</p>
<p class="gathalast">Dakkhiṇeyyassa saṅghassa, pasannā sehi pāṇibhi.</p>
<p class="hangnum"><a name="para627"></a><a name="para627_kn6"></a><span class="paranum">627</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="hangnum"><a name="para629"></a><a name="para629_kn6"></a><span class="paranum">629</span>.</p>
<p class="gatha1"> ‘‘Ahaṃ <a name="M0.0049"></a> tayā bahutare bhikkhū, saññate brahmacārayo <span class="note">[brahmacarino (syā.), brahmacāriye (pī. ka.)]</span>;</p>
<p class="gathalast">Tappesiṃ annapānena, pasannā sehi pāṇibhi.</p>
<p class="hangnum"><a name="para630"></a><a name="para630_kn6"></a><span class="paranum">630</span>.</p>
<p class="gatha1"> ‘‘Tayā <a name="T0.0060"></a><a name="V0.0038"></a> bahutaraṃ datvā, hīnakāyūpagā ahaṃ <span class="note">[ahuṃ (ka. sī.)]</span>;</p>
<p class="gatha2">Kathaṃ tvaṃ appataraṃ datvā, visesaṃ vipulamajjhagā;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para631"></a><a name="para631_kn6"></a><span class="paranum">631</span>.</p>
<p class="gatha1"> ‘‘Manobhāvanīyo <a name="P0.0049"></a> bhikkhu, sandiṭṭho me pure ahu;</p>
<p class="gathalast">Tāhaṃ bhattena <span class="note">[bhadde (ka.)]</span> nimantesiṃ, revataṃ attanaṭṭhamaṃ.</p>
<p class="hangnum"><a name="para632"></a><a name="para632_kn6"></a><span class="paranum">632</span>.</p>
<p class="gatha1"> ‘‘So me atthapurekkhāro, anukampāya revato;</p>
<p class="gathalast">Saṅghe dehīti maṃvoca, tassāhaṃ vacanaṃ kariṃ.</p>
<p class="hangnum"><a name="para633"></a><a name="para633_kn6"></a><span class="paranum">633</span>.</p>
<p class="gatha1"> ‘‘Sā dakkhiṇā saṅghagatā, appameyye patiṭṭhitā;</p>
<p class="gathalast">Puggalesu tayā dinnaṃ, na taṃ tava mahapphala’’nti.</p>
<p class="hangnum"><a name="para634"></a><a name="para634_kn6"></a><span class="paranum">634</span>.</p>
<p class="gatha1"> ‘‘Idānevāhaṃ jānāmi, saṅghe dinnaṃ mahapphalaṃ;</p>
<p class="gatha2">Sāhaṃ gantvā manussattaṃ, vadaññū vītamaccharā;</p>
<p class="gathalast">Saṅghe dānāni dassāmi <span class="note">[saṅghe dānaṃ dassāmihaṃ (syā.)]</span>, appamattā punappuna’’nti.</p>
<p class="hangnum"><a name="para635"></a><a name="para635_kn6"></a><span class="paranum">635</span>.</p>
<p class="gatha1"> ‘‘Kā esā devatā bhadde, tayā mantayate saha;</p>
<p class="gathalast">Sabbe deve tāvatiṃse, vaṇṇena atirocatī’’ti.</p>
<p class="hangnum"><a name="para636"></a><a name="para636_kn6"></a><span class="paranum">636</span>.</p>
<p class="gatha1"> ‘‘Manussabhūtā devinda, pubbe mānusake bhave;</p>
<p class="gatha2">Sahabhariyā ca me āsi, bhaginī ca kaniṭṭhikā;</p>
<p class="gathalast">Saṅghe dānāni datvāna, katapuññā virocatī’’ti.</p>
<p class="hangnum"><a name="para637"></a><a name="para637_kn6"></a><span class="paranum">637</span>.</p>
<p class="gatha1"> ‘‘Dhammena pubbe bhaginī, tayā bhadde virocati;</p>
<p class="gathalast">Yaṃ saṅghamhi appameyye, patiṭṭhāpesi dakkhiṇaṃ.</p>
<p class="hangnum"><a name="para638"></a><a name="para638_kn6"></a><span class="paranum">638</span>.</p>
<p class="gatha1"> ‘‘Pucchito hi mayā buddho, gijjhakūṭamhi pabbate;</p>
<p class="gathalast">Vipākaṃ <a name="T0.0061"></a> saṃvibhāgassa, yattha dinnaṃ mahapphalaṃ.</p>
<p class="hangnum"><a name="para639"></a><a name="para639_kn6"></a><span class="paranum">639</span>.</p>
<p class="gatha1"> ‘‘Yajamānānaṃ manussānaṃ, puññapekkhāna pāṇinaṃ;</p>
<p class="gathalast">Karotaṃ opadhikaṃ puññaṃ, yattha dinnaṃ mahapphalaṃ.</p>
<p class="hangnum"><a name="para640"></a><a name="para640_kn6"></a><span class="paranum">640</span>.</p>
<p class="gatha1"> ‘‘Taṃ <a name="M0.0050"></a> me buddho viyākāsi, jānaṃ kammaphalaṃ sakaṃ;</p>
<p class="gathalast">Vipākaṃ saṃvibhāgassa, yattha dinnaṃ mahapphalaṃ.</p>
<p class="hangnum"><a name="para641"></a><a name="para641_kn6"></a><span class="paranum">641</span>.</p>
<p class="gatha1"> <span class="note">[vi. va. 750; kathā. 798]</span> ‘‘Cattāro ca paṭipannā, cattāro ca phale ṭhitā;</p>
<p class="gathalast">Esa saṅgho ujubhūto, paññāsīlasamāhito.</p>
<p class="hangnum"><a name="para642"></a><a name="para642_kn6"></a><span class="paranum">642</span>.</p>
<p class="gatha1"> <span class="note">[vi. va. 751; kathā. 798]</span> ‘‘Yajamānānaṃ manussānaṃ, puññapekkhāna pāṇinaṃ;</p>
<p class="gathalast">Karotaṃ opadhikaṃ puññaṃ, saṅghe dinnaṃ mahapphalaṃ.</p>
<p class="hangnum"><a name="para643"></a><a name="para643_kn6"></a><span class="paranum">643</span>.</p>
<p class="gatha1"> <span class="note">[vi. va. 752; kathā. 798]</span> ‘‘Eso <a name="V0.0039"></a> hi saṅgho vipulo mahaggato, esappameyyo udadhīva sāgaro;</p>
<p class="gathalast">Ete hi seṭṭhā naravīrasāvakā, pabhaṅkarā dhammamudīrayanti <span class="note">[dhammakathaṃ udīrayanti (syā.)]</span>.</p>
<p class="hangnum"><a name="para644"></a><a name="para644_kn6"></a><span class="paranum">644</span>.</p>
<p class="gatha1"> <span class="note">[vi. va. 753; kathā. 798]</span> ‘‘Tesaṃ <a name="P0.0050"></a> sudinnaṃ suhutaṃ suyiṭṭhaṃ, ye saṅghamuddissa dadanti dānaṃ;</p>
<p class="gathalast">Sā dakkhiṇā saṅghagatā patiṭṭhitā, mahapphalā lokavidūna <span class="note">[lokavidūhi (syā. ka.)]</span> vaṇṇitā.</p>
<p class="hangnum"><a name="para645"></a><a name="para645_kn6"></a><span class="paranum">645</span>.</p>
<p class="gatha1"> <span class="note">[vi. va. 754; kathā. 798]</span> ‘‘Etādisaṃ yaññamanussarantā <span class="note">[puññamanussarantā (syā. ka.)]</span>, ye vedajātā vicaranti loke;</p>
<p class="gathalast">Vineyya maccheramalaṃ samūlaṃ, aninditā <a name="T0.0062"></a> saggamupenti ṭhāna’’nti.</p>
<p class="centered">Daddallavimānaṃ <span class="note">[daddaḷhavimānaṃ (ka.)]</span> chaṭṭhaṃ.</p>
<p class="subhead">7. Pesavatīvimānavatthu</p>
<p class="hangnum"><a name="para646"></a><a name="para646_kn6"></a><span class="paranum">646</span>.</p>
<p class="gatha1"> ‘‘Phalikarajatahemajālachannaṃ<a name="P0.0051"></a>, vividhacitratalamaddasaṃ surammaṃ;</p>
<p class="gathalast">Byamhaṃ sunimmitaṃ toraṇūpapannaṃ, rucakupakiṇṇamidaṃ subhaṃ vimānaṃ.</p>
<p class="hangnum"><a name="para647"></a><a name="para647_kn6"></a><span class="paranum">647</span>.</p>
<p class="gatha1"> ‘‘Bhāti <a name="M0.0051"></a> ca dasa disā nabheva suriyo, sarade tamonudo sahassaraṃsī;</p>
<p class="gathalast">Tathā tapatimidaṃ tava vimānaṃ, jalamiva dhūmasikho nise nabhagge.</p>
<p class="hangnum"><a name="para648"></a><a name="para648_kn6"></a><span class="paranum">648</span>.</p>
<p class="gatha1"> ‘‘Musatīva nayanaṃ sateratāva <span class="note">[sateritāva (syā. ka.)]</span>, ākāse ṭhapitamidaṃ manuññaṃ;</p>
<p class="gathalast">Vīṇāmurajasammatāḷaghuṭṭhaṃ, iddhaṃ indapuraṃ yathā tavedaṃ.</p>
<p class="hangnum"><a name="para649"></a><a name="para649_kn6"></a><span class="paranum">649</span>.</p>
<p class="gatha1"> ‘‘Padumakumuduppalakuvalayaṃ, yodhika <span class="note">[yūdhika (sī.)]</span> bandhukanojakā <span class="note">[yothikā bhaṇḍikā nojakā (syā.)]</span> ca santi;</p>
<p class="gathalast">Sālakusumitapupphitā asokā, vividhadumaggasugandhasevitamidaṃ.</p>
<p class="hangnum"><a name="para650"></a><a name="para650_kn6"></a><span class="paranum">650</span>.</p>
<p class="gatha1"> ‘‘Saḷalalabujabhujaka <span class="note">[sujaka (sī. syā.)]</span> saṃyuttā <span class="note">[saññatā (sī.)]</span>, kusakasuphullitalatāvalambinīhi<a name="T0.0063"></a>;</p>
<p class="gathalast">Maṇijālasadisā yasassinī, rammā pokkharaṇī upaṭṭhitā te.</p>
<p class="hangnum"><a name="para651"></a><a name="para651_kn6"></a><span class="paranum">651</span>.</p>
<p class="gatha1"> ‘‘Udakaruhā ca yetthi pupphajātā, thalajā ye ca santi rukkhajātā;</p>
<p class="gathalast">Mānusakāmānussakā ca dibbā, sabbe tuyhaṃ nivesanamhi jātā.</p>
<p class="hangnum"><a name="para652"></a><a name="para652_kn6"></a><span class="paranum">652</span>.</p>
<p class="gatha1"> ‘‘Kissa saṃyamadamassayaṃ vipāko, kenāsi kammaphalenidhūpapannā;</p>
<p class="gathalast">Yathā ca te adhigatamidaṃ vimānaṃ, tadanupadaṃ avacāsiḷārapamhe’’ti <span class="note">[pakhumeti (sī.)]</span>.</p>
<p class="hangnum"><a name="para653"></a><a name="para653_kn6"></a><span class="paranum">653</span>.</p>
<p class="gatha1"> ‘‘Yathā <a name="M0.0052"></a> ca me adhigatamidaṃ vimānaṃ, koñcamayūracakora <span class="note">[caṅkora (ka.)]</span> saṅghacaritaṃ;</p>
<p class="gathalast">Dibya <span class="note">[dibba (sī. pī.)]</span> pilavahaṃsarājaciṇṇaṃ, dijakāraṇḍavakokilābhinaditaṃ.</p>
<p class="hangnum"><a name="para654"></a><a name="para654_kn6"></a><span class="paranum">654</span>.</p>
<p class="gatha1"> ‘‘Nānāsantānakapuppharukkhavividhā, pāṭalijambuasokarukkhavantaṃ;</p>
<p class="gathalast">Yathā ca me adhigatamidaṃ vimānaṃ, taṃ <a name="T0.0064"></a> te pavedayāmi <span class="note">[pavadissāmi (sī.), pavedissāmi (pī.)]</span> suṇohi bhante.</p>
<p class="hangnum"><a name="para655"></a><a name="para655_kn6"></a><span class="paranum">655</span>.</p>
<p class="gatha1"> ‘‘Magadhavarapuratthimena<a name="P0.0052"></a>, nāḷakagāmo nāma atthi bhante;</p>
<p class="gathalast">Tattha ahosiṃ pure suṇisā, pesavatīti <span class="note">[sesavatīti (sī. syā.)]</span> tattha jāniṃsu mamaṃ.</p>
<p class="hangnum"><a name="para656"></a><a name="para656_kn6"></a><span class="paranum">656</span>.</p>
<p class="gatha1"> ‘‘Sāhamapacitatthadhammakusalaṃ<a name="V0.0040"></a>, devamanussapūjitaṃ mahantaṃ;</p>
<p class="gathalast">Upatissaṃ nibbutamappameyyaṃ, muditamanā kusumehi abbhukiriṃ <span class="note">[abbhokiriṃ (sī. syā. pī. ka.)]</span>.</p>
<p class="hangnum"><a name="para657"></a><a name="para657_kn6"></a><span class="paranum">657</span>.</p>
<p class="gatha1"> ‘‘Paramagatigatañca pūjayitvā, antimadehadharaṃ isiṃ uḷāraṃ;</p>
<p class="gathalast">Pahāya mānusakaṃ samussayaṃ, tidasagatā idha māvasāmi ṭhāna’’nti.</p>
<p class="centered">Pesavatīvimānaṃ sattamaṃ.</p>
<p class="subhead">8. Mallikāvimānavatthu</p>
<p class="hangnum"><a name="para658"></a><a name="para658_kn6"></a><span class="paranum">658</span>.</p>
<p class="gatha1"> ‘‘Pītavatthe <a name="P0.0053"></a> pītadhaje, pītālaṅkārabhūsite;</p>
<p class="gathalast">Pītantarāhi vaggūhi, apiḷandhāva sobhasi.</p>
<p class="hangnum"><a name="para659"></a><a name="para659_kn6"></a><span class="paranum">659</span>.</p>
<p class="gatha1"> ‘‘Kā <a name="M0.0053"></a> kambukāyūradhare <span class="note">[kakambukāyuradhare (syā.)]</span>, kañcanāveḷabhūsite;</p>
<p class="gathalast">Hemajālakasañchanne <span class="note">[pacchanne (sī.)]</span>, nānāratanamālinī.</p>
<p class="hangnum"><a name="para660"></a><a name="para660_kn6"></a><span class="paranum">660</span>.</p>
<p class="gatha1"> ‘‘Sovaṇṇamayā lohitaṅgamayā <span class="note">[lohitaṅkamayā (sī. syā.)]</span> ca, muttāmayā <a name="T0.0065"></a> veḷuriyamayā ca;</p>
<p class="gathalast">Masāragallā sahalohitaṅgā <span class="note">[sahalohitaṅkā (sī.), sahalohitakā (syā.)]</span>, pārevatakkhīhi maṇīhi cittatā.</p>
<p class="hangnum"><a name="para661"></a><a name="para661_kn6"></a><span class="paranum">661</span>.</p>
<p class="gatha1"> ‘‘Koci koci ettha mayūrasussaro, haṃsassa rañño karavīkasussaro;</p>
<p class="gathalast">Tesaṃ saro suyyati vaggurūpo, pañcaṅgikaṃ tūriyamivappavāditaṃ.</p>
<p class="hangnum"><a name="para662"></a><a name="para662_kn6"></a><span class="paranum">662</span>.</p>
<p class="gatha1"> ‘‘Ratho ca te subho vaggu <span class="note">[vaggū (syā.)]</span>, nānāratanacittito <span class="note">[nānāratanacittaṅgo (syā.)]</span>;</p>
<p class="gathalast">Nānāvaṇṇāhi dhātūhi, suvibhattova sobhati.</p>
<p class="hangnum"><a name="para663"></a><a name="para663_kn6"></a><span class="paranum">663</span>.</p>
<p class="gatha1"> ‘‘Tasmiṃ rathe kañcanabimbavaṇṇe, yā tvaṃ <span class="note">[yattha (ka. sī. syā. ka.)]</span> ṭhitā bhāsasi maṃ padesaṃ;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para664"></a><a name="para664_kn6"></a><span class="paranum">664</span>.</p>
<p class="gatha1"> ‘‘Sovaṇṇajālaṃ maṇisoṇṇacittitaṃ <span class="note">[vicittaṃ (ka.), cittaṃ (sī. syā.)]</span>, muttācitaṃ hemajālena channaṃ <span class="note">[sañchannaṃ (ka.)]</span>;</p>
<p class="gathalast">Parinibbute gotame appameyye, pasannacittā ahamābhiropayiṃ.</p>
<p class="hangnum"><a name="para665"></a><a name="para665_kn6"></a><span class="paranum">665</span>.</p>
<p class="gatha1"> ‘‘Tāhaṃ kammaṃ karitvāna, kusalaṃ buddhavaṇṇitaṃ;</p>
<p class="gathalast">Apetasokā sukhitā, sampamodāmanāmayā’’ti.</p>
<p class="centered">Mallikāvimānaṃ aṭṭhamaṃ.</p>
<p class="subhead">9. Visālakkhivimānavatthu</p>
<p class="hangnum"><a name="para666"></a><a name="para666_kn6"></a><span class="paranum">666</span>.</p>
<p class="gatha1"> ‘‘Kā <a name="T0.0066"></a><a name="M0.0054"></a><a name="P0.0054"></a> nāma tvaṃ visālakkhi <span class="note">[visālakkhī (syā.)]</span>, ramme cittalatāvane;</p>
<p class="gathalast">Samantā anupariyāsi, nārīgaṇapurakkhatā <span class="note">[purakkhitā (syā. ka.)]</span>.</p>
<p class="hangnum"><a name="para667"></a><a name="para667_kn6"></a><span class="paranum">667</span>.</p>
<p class="gatha1"> ‘‘Yadā <a name="V0.0041"></a> devā tāvatiṃsā, pavisanti imaṃ vanaṃ;</p>
<p class="gathalast">Sayoggā sarathā sabbe, citrā honti idhāgatā.</p>
<p class="hangnum"><a name="para668"></a><a name="para668_kn6"></a><span class="paranum">668</span>.</p>
<p class="gatha1"> ‘‘Tuyhañca idha pattāya, uyyāne vicarantiyā;</p>
<p class="gatha2">Kāye na dissatī cittaṃ, kena rūpaṃ tavedisaṃ;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para669"></a><a name="para669_kn6"></a><span class="paranum">669</span>.</p>
<p class="gatha1"> ‘‘Yena kammena devinda, rūpaṃ mayhaṃ gatī ca me;</p>
<p class="gathalast">Iddhi ca ānubhāvo ca, taṃ suṇohi purindada.</p>
<p class="hangnum"><a name="para670"></a><a name="para670_kn6"></a><span class="paranum">670</span>.</p>
<p class="gatha1"> ‘‘Ahaṃ rājagahe ramme, sunandā nāmupāsikā;</p>
<p class="gathalast">Saddhā sīlena sampannā, saṃvibhāgaratā sadā.</p>
<p class="hangnum"><a name="para671"></a><a name="para671_kn6"></a><span class="paranum">671</span>.</p>
<p class="gatha1"> ‘‘Acchādanañca bhattañca, senāsanaṃ padīpiyaṃ;</p>
<p class="gathalast">Adāsiṃ ujubhūtesu, vippasannena cetasā.</p>
<p class="hangnum"><a name="para672"></a><a name="para672_kn6"></a><span class="paranum">672</span>.</p>
<p class="gatha1"> ‘‘Cātuddasiṃ <span class="note">[catuddasiṃ (pī. ka.)]</span> pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para673"></a><a name="para673_kn6"></a><span class="paranum">673</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Saññamā saṃvibhāgā ca, vimānaṃ āvasāmahaṃ.</p>
<p class="hangnum"><a name="para674"></a><a name="para674_kn6"></a><span class="paranum">674</span>.</p>
<p class="gatha1"> ‘‘Pāṇātipātā viratā, musāvādā ca saññatā;</p>
<p class="gathalast">Theyyā ca aticārā ca, majjapānā ca ārakā.</p>
<p class="hangnum"><a name="para675"></a><a name="para675_kn6"></a><span class="paranum">675</span>.</p>
<p class="gatha1"> ‘‘Pañcasikkhāpade ratā, ariyasaccāna kovidā;</p>
<p class="gathalast">Upāsikā cakkhumato, gotamassa yasassino.</p>
<p class="hangnum"><a name="para676"></a><a name="para676_kn6"></a><span class="paranum">676</span>.</p>
<p class="gatha1"> ‘‘Tassā <a name="T0.0067"></a><a name="P0.0055"></a> me ñātikulā dāsī <span class="note">[ñātikulaṃ āsī (syā. ka.)]</span>, sadā mālābhihārati;</p>
<p class="gathalast">Tāhaṃ bhagavato thūpe, sabbamevābhiropayiṃ.</p>
<p class="hangnum"><a name="para677"></a><a name="para677_kn6"></a><span class="paranum">677</span>.</p>
<p class="gatha1"> ‘‘Uposathe cahaṃ gantvā, mālāgandhavilepanaṃ;</p>
<p class="gathalast">Thūpasmiṃ abhiropesiṃ, pasannā sehi pāṇibhi.</p>
<p class="hangnum"><a name="para678"></a><a name="para678_kn6"></a><span class="paranum">678</span>.</p>
<p class="gatha1"> ‘‘Tena <a name="M0.0055"></a> kammena devinda, rūpaṃ mayhaṃ gatī ca me;</p>
<p class="gathalast">Iddhī ca ānubhāvo ca, yaṃ mālaṃ abhiropayiṃ.</p>
<p class="hangnum"><a name="para679"></a><a name="para679_kn6"></a><span class="paranum">679</span>.</p>
<p class="gatha1"> ‘‘Yañca sīlavatī āsiṃ, na taṃ tāva vipaccati;</p>
<p class="gathalast">Āsā ca pana me devinda, sakadāgāminī siya’’nti.</p>
<p class="centered">Visālakkhivimānaṃ navamaṃ.</p>
<p class="subhead">10. Pāricchattakavimānavatthu</p>
<p class="hangnum"><a name="para680"></a><a name="para680_kn6"></a><span class="paranum">680</span>.</p>
<p class="gatha1"> ‘‘Pāricchattake <a name="V0.0042"></a> koviḷāre, ramaṇīye manorame;</p>
<p class="gathalast">Dibbamālaṃ ganthamānā, gāyantī sampamodasi.</p>
<p class="hangnum"><a name="para681"></a><a name="para681_kn6"></a><span class="paranum">681</span>.</p>
<p class="gatha1"> ‘‘Tassā te naccamānāya, aṅgamaṅgehi sabbaso;</p>
<p class="gathalast">Dibbā saddā niccharanti, savanīyā manoramā.</p>
<p class="hangnum"><a name="para682"></a><a name="para682_kn6"></a><span class="paranum">682</span>.</p>
<p class="gatha1"> ‘‘Tassā te naccamānāya, aṅgamaṅgehi sabbaso;</p>
<p class="gathalast">Dibbā gandhā pavāyanti, sucigandhā manoramā.</p>
<p class="hangnum"><a name="para683"></a><a name="para683_kn6"></a><span class="paranum">683</span>.</p>
<p class="gatha1"> ‘‘Vivattamānā kāyena, yā veṇīsu piḷandhanā.</p>
<p class="gathalast">Tesaṃ suyyati nigghoso, tūriye pañcaṅgike yathā.</p>
<p class="hangnum"><a name="para684"></a><a name="para684_kn6"></a><span class="paranum">684</span>.</p>
<p class="gatha1"> ‘‘Vaṭaṃsakā vātadhutā <span class="note">[vātadhūtā (sī. syā.)]</span>, vātena sampakampitā;</p>
<p class="gathalast">Tesaṃ suyyati nigghoso, tūriye pañcaṅgike yathā.</p>
<p class="hangnum"><a name="para685"></a><a name="para685_kn6"></a><span class="paranum">685</span>.</p>
<p class="gatha1"> ‘‘Yāpi <a name="P0.0056"></a> te sirasmiṃ mālā, sucigandhā manoramā;</p>
<p class="gathalast">Vāti <a name="T0.0068"></a> gandho disā sabbā, rukkho mañjūsako yathā.</p>
<p class="hangnum"><a name="para686"></a><a name="para686_kn6"></a><span class="paranum">686</span>.</p>
<p class="gatha1"> ‘‘Ghāyase taṃ sucigandhaṃ <span class="note">[suciṃ gandhaṃ (sī.)]</span>, rūpaṃ passasi amānusaṃ <span class="note">[mānusaṃ (pī.)]</span>;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para687"></a><a name="para687_kn6"></a><span class="paranum">687</span>.</p>
<p class="gatha1"> ‘‘Pabhassaraṃ accimantaṃ, vaṇṇagandhena saṃyutaṃ;</p>
<p class="gathalast">Asokapupphamālāhaṃ, buddhassa upanāmayiṃ.</p>
<p class="hangnum"><a name="para688"></a><a name="para688_kn6"></a><span class="paranum">688</span>.</p>
<p class="gatha1"> ‘‘Tāhaṃ kammaṃ karitvāna, kusalaṃ buddhavaṇṇitaṃ;</p>
<p class="gathalast">Apetasokā sukhitā, sampamodāmanāmayā’’ti.</p>
<p class="centered">Pāricchattakavimānaṃ dasamaṃ.</p>
<p class="centered">Pāricchattakavaggo tatiyo niṭṭhito.</p>
<p class="bodytext">Tassuddānaṃ <a name="M0.0056"></a> –</p>
<p class="gatha1">Uḷāro ucchu pallaṅko, latā ca guttilena ca;</p>
<p class="gatha2">Daddallapesamallikā, visālakkhi pāricchattako;</p>
<p class="gathalast">Vaggo tena pavuccatīti.</p>
<p class="title">4. Mañjiṭṭhakavaggo</p>
<p class="subhead">1. Mañjiṭṭhakavimānavatthu</p>
<p class="hangnum"><a name="para689"></a><a name="para689_kn6"></a><span class="paranum">689</span>.</p>
<p class="gatha1"> ‘‘Mañjiṭṭhake <a name="V0.0043"></a><a name="P0.0057"></a> <span class="note">[mañjeṭṭhake (sī.)]</span> vimānasmiṃ, soṇṇavālukasanthate <span class="note">[sovaṇṇavālukasanthate (syā. pī.), sovaṇṇavālikasanthate (ka.)]</span>;</p>
<p class="gathalast">Pañcaṅgike turiyena <span class="note">[turiyena (sī. syā. pī.)]</span>, ramasi suppavādite.</p>
<p class="hangnum"><a name="para690"></a><a name="para690_kn6"></a><span class="paranum">690</span>.</p>
<p class="gatha1"> ‘‘Tamhā vimānā oruyha, nimmitā ratanāmayā;</p>
<p class="gathalast">Ogāhasi <a name="T0.0069"></a> sālavanaṃ, pupphitaṃ sabbakālikaṃ.</p>
<p class="hangnum"><a name="para691"></a><a name="para691_kn6"></a><span class="paranum">691</span>.</p>
<p class="gatha1"> ‘‘Yassa yasseva sālassa, mūle tiṭṭhasi devate;</p>
<p class="gathalast">So so muñcati pupphāni, onamitvā dumuttamo.</p>
<p class="hangnum"><a name="para692"></a><a name="para692_kn6"></a><span class="paranum">692</span>.</p>
<p class="gatha1"> ‘‘Vāteritaṃ sālavanaṃ, ādhutaṃ <span class="note">[ādhūtaṃ (sī.)]</span> dijasevitaṃ;</p>
<p class="gathalast">Vāti gandho disā sabbā, rukkho mañjūsako yathā.</p>
<p class="hangnum"><a name="para693"></a><a name="para693_kn6"></a><span class="paranum">693</span>.</p>
<p class="gatha1"> ‘‘Ghāyase taṃ sucigandhaṃ, rūpaṃ passasi amānusaṃ;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para694"></a><a name="para694_kn6"></a><span class="paranum">694</span>.</p>
<p class="gatha1"> ‘‘Ahaṃ manussesu manussabhūtā, dāsī ayirakule <span class="note">[ayyirakule (syā. ka.)]</span> ahuṃ;</p>
<p class="gathalast">Buddhaṃ nisinnaṃ disvāna, sālapupphehi okiriṃ.</p>
<p class="hangnum"><a name="para695"></a><a name="para695_kn6"></a><span class="paranum">695</span>.</p>
<p class="gatha1"> ‘‘Vaṭaṃsakañca sukataṃ, sālapupphamayaṃ ahaṃ;</p>
<p class="gathalast">Buddhassa upanāmesiṃ, pasannā sehi pāṇibhi.</p>
<p class="hangnum"><a name="para696"></a><a name="para696_kn6"></a><span class="paranum">696</span>.</p>
<p class="gatha1"> ‘‘Tāhaṃ <a name="M0.0057"></a> kammaṃ karitvāna, kusalaṃ buddhavaṇṇitaṃ;</p>
<p class="gathalast">Apetasokā sukhitā, sampamodāmanāmayā’’ti.</p>
<p class="centered">Mañjiṭṭhakavimānaṃ paṭhamaṃ.</p>
<p class="subhead">2. Pabhassaravimānavatthu</p>
<p class="hangnum"><a name="para697"></a><a name="para697_kn6"></a><span class="paranum">697</span>.</p>
<p class="gatha1"> ‘‘Pabhassaravaravaṇṇanibhe<a name="P0.0058"></a>, surattavatthavasane <span class="note">[vatthanivāsane (sī. syā.)]</span>;</p>
<p class="gathalast">Mahiddhike candanaruciragatte, kā tvaṃ subhe devate vandase mamaṃ.</p>
<p class="hangnum"><a name="para698"></a><a name="para698_kn6"></a><span class="paranum">698</span>.</p>
<p class="gatha1"> ‘‘Pallaṅko <a name="V0.0044"></a> ca te mahaggho, nānāratanacittito <a name="T0.0070"></a> ruciro;</p>
<p class="gathalast">Yattha tvaṃ nisinnā virocasi, devarājāriva nandane vane.</p>
<p class="hangnum"><a name="para699"></a><a name="para699_kn6"></a><span class="paranum">699</span>.</p>
<p class="gatha1"> ‘‘Kiṃ tvaṃ pure sucaritamācarī bhadde, kissa kammassa vipākaṃ;</p>
<p class="gatha2">Anubhosi devalokasmiṃ, devate pucchitācikkha;</p>
<p class="gathalast">Kissa kammassidaṃ phala’’nti.</p>
<p class="hangnum"><a name="para700"></a><a name="para700_kn6"></a><span class="paranum">700</span>.</p>
<p class="gatha1"> ‘‘Piṇḍāya te carantassa, mālaṃ phāṇitañca adadaṃ bhante;</p>
<p class="gathalast">Tassa kammassidaṃ vipākaṃ, anubhomi devalokasmiṃ.</p>
<p class="hangnum"><a name="para701"></a><a name="para701_kn6"></a><span class="paranum">701</span>.</p>
<p class="gatha1"> ‘‘Hoti ca me anutāpo, aparaddhaṃ <span class="note">[aparādhaṃ (syā.)]</span> dukkhitañca <span class="note">[dukkaṭañca (sī.)]</span> me bhante;</p>
<p class="gathalast">Sāhaṃ dhammaṃ nāssosiṃ, sudesitaṃ dhammarājena.</p>
<p class="hangnum"><a name="para702"></a><a name="para702_kn6"></a><span class="paranum">702</span>.</p>
<p class="gatha1"> ‘‘Taṃ taṃ vadāmi bhaddante, ‘yassa me anukampiyo koci;</p>
<p class="gathalast">Dhammesu taṃ samādapetha’, sudesitaṃ dhammarājena.</p>
<p class="hangnum"><a name="para703"></a><a name="para703_kn6"></a><span class="paranum">703</span>.</p>
<p class="gatha1"> ‘‘Yesaṃ atthi saddhā buddhe, dhamme <a name="T0.0071"></a> ca saṅgharatane;</p>
<p class="gathalast">Te maṃ ativirocanti, āyunā yasasā siriyā.</p>
<p class="hangnum"><a name="para704"></a><a name="para704_kn6"></a><span class="paranum">704</span>.</p>
<p class="gatha1"> ‘‘Patāpena vaṇṇena uttaritarā,</p>
<p class="gathalast">Aññe mahiddhikatarā mayā devā’’ti;</p>
<p class="centered">Pabhassaravimānaṃ dutiyaṃ.</p>
<p class="subhead">3. Nāgavimānavatthu</p>
<p class="hangnum"><a name="para705"></a><a name="para705_kn6"></a><span class="paranum">705</span>.</p>
<p class="gatha1"> ‘‘Alaṅkatā <a name="M0.0058"></a><a name="P0.0059"></a> maṇikañcanācitaṃ, sovaṇṇajālacitaṃ mahantaṃ;</p>
<p class="gathalast">Abhiruyha gajavaraṃ sukappitaṃ, idhāgamā vehāyasaṃ <span class="note">[vehāsayaṃ (sī.)]</span> antalikkhe.</p>
<p class="hangnum"><a name="para706"></a><a name="para706_kn6"></a><span class="paranum">706</span>.</p>
<p class="gatha1"> ‘‘Nāgassa dantesu duvesu nimmitā, acchodakā <span class="note">[acchodikā (sī. ka.)]</span> paduminiyo suphullā;</p>
<p class="gathalast">Padumesu ca turiyagaṇā pabhijjare, imā ca naccanti manoharāyo.</p>
<p class="hangnum"><a name="para707"></a><a name="para707_kn6"></a><span class="paranum">707</span>.</p>
<p class="gatha1"> ‘‘Deviddhipattāsi mahānubhāve, manussabhūtā kimakāsi puññaṃ;</p>
<p class="gathalast">Kenāsi evaṃ jalitānubhāvā, vaṇṇo ca te sabbadisā pabhāsatī’’ti.</p>
<p class="hangnum"><a name="para708"></a><a name="para708_kn6"></a><span class="paranum">708</span>.</p>
<p class="gatha1"> ‘‘Bārāṇasiyaṃ <a name="T0.0072"></a> upasaṅkamitvā, buddhassahaṃ vatthayugaṃ adāsiṃ;</p>
<p class="gathalast">Pādāni vanditvā <span class="note">[vanditva (sī.)]</span> chamā nisīdiṃ, vittā cahaṃ añjalikaṃ akāsiṃ.</p>
<p class="hangnum"><a name="para709"></a><a name="para709_kn6"></a><span class="paranum">709</span>.</p>
<p class="gatha1"> ‘‘Buddho ca me kañcanasannibhattaco, adesayi samudayadukkhaniccataṃ;</p>
<p class="gathalast">Asaṅkhataṃ dukkhanirodhasassataṃ, maggaṃ adesayi <span class="note">[adesesi (sī.)]</span> yato vijānisaṃ;</p>
<p class="hangnum"><a name="para710"></a><a name="para710_kn6"></a><span class="paranum">710</span>.</p>
<p class="gatha1"> ‘‘Appāyukī <a name="V0.0045"></a> kālakatā tato cutā, upapannā tidasagaṇaṃ yasassinī;</p>
<p class="gathalast">Sakkassahaṃ aññatarā pajāpati, yasuttarā nāma disāsu vissutā’’ti.</p>
<p class="centered">Nāgavimānaṃ tatiyaṃ.</p>
<p class="subhead">4. Alomavimānavatthu</p>
<p class="hangnum"><a name="para711"></a><a name="para711_kn6"></a><span class="paranum">711</span>.</p>
<p class="gatha1"> ‘‘Abhikkantena <a name="M0.0059"></a><a name="P0.0060"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para712"></a><a name="para712_kn6"></a><span class="paranum">712</span>.</p>
<p class="gatha1"> ‘‘Kena tetādiso vaṇṇo…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para714"></a><a name="para714_kn6"></a><span class="paranum">714</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para715"></a><a name="para715_kn6"></a><span class="paranum">715</span>.</p>
<p class="gatha1"> ‘‘Ahañca <a name="T0.0073"></a> bārāṇasiyaṃ, buddhassādiccabandhuno;</p>
<p class="gathalast">Adāsiṃ sukkhakummāsaṃ, pasannā sehi pāṇibhi.</p>
<p class="hangnum"><a name="para716"></a><a name="para716_kn6"></a><span class="paranum">716</span>.</p>
<p class="gatha1"> ‘‘Sukkhāya aloṇikāya ca, passa phalaṃ kummāsapiṇḍiyā;</p>
<p class="gathalast">Alomaṃ sukhitaṃ disvā, ko puññaṃ na karissati.</p>
<p class="hangnum"><a name="para717"></a><a name="para717_kn6"></a><span class="paranum">717</span>.</p>
<p class="gatha1"> ‘‘Tena metādiso vaṇṇo…pe… <a name="P0.0061"></a> vaṇṇo ca me sabbadisā pabhāsatī’’ti.</p>
<p class="centered">Alomavimānaṃ catutthaṃ.</p>
<p class="subhead">5. Kañjikadāyikāvimānavatthu</p>
<p class="hangnum"><a name="para719"></a><a name="para719_kn6"></a><span class="paranum">719</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para720"></a><a name="para720_kn6"></a><span class="paranum">720</span>.</p>
<p class="gatha1"> ‘‘Kena tetādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="hangnum"><a name="para722"></a><a name="para722_kn6"></a><span class="paranum">722</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para723"></a><a name="para723_kn6"></a><span class="paranum">723</span>.</p>
<p class="gatha1"> ‘‘Ahaṃ andhakavindamhi, buddhassādiccabandhuno;</p>
<p class="gathalast">Adāsiṃ kolasampākaṃ, kañjikaṃ teladhūpitaṃ.</p>
<p class="hangnum"><a name="para724"></a><a name="para724_kn6"></a><span class="paranum">724</span>.</p>
<p class="gatha1"> ‘‘Pipphalyā lasuṇena ca, missaṃ lāmañjakena ca;</p>
<p class="gathalast">Adāsiṃ ujubhūtasmiṃ <span class="note">[ujubhūtesu (ka.)]</span>, vippasannena cetasā.</p>
<p class="hangnum"><a name="para725"></a><a name="para725_kn6"></a><span class="paranum">725</span>.</p>
<p class="gatha1"> ‘‘Yā <a name="M0.0060"></a><a name="V0.0046"></a> mahesittaṃ kāreyya, cakkavattissa rājino;</p>
<p class="gatha2">Nārī sabbaṅgakalyāṇī, bhattu cānomadassikā;</p>
<p class="gathalast">Ekassa <a name="T0.0074"></a> kañjikadānassa, kalaṃ nāgghati soḷasiṃ.</p>
<p class="hangnum"><a name="para726"></a><a name="para726_kn6"></a><span class="paranum">726</span>.</p>
<p class="gatha1"> ‘‘Sataṃ nikkhā sataṃ assā, sataṃ assatarīrathā;</p>
<p class="gatha2">Sataṃ kaññāsahassāni, āmuttamaṇikuṇḍalā;</p>
<p class="gathalast">Ekassa kañjikadānassa, kalaṃ nāgghanti soḷasiṃ.</p>
<p class="hangnum"><a name="para727"></a><a name="para727_kn6"></a><span class="paranum">727</span>.</p>
<p class="gatha1"> ‘‘Sataṃ hemavatā nāgā, īsādantā urūḷhavā;</p>
<p class="gatha2">Suvaṇṇakacchā mātaṅgā, hemakappanavāsasā;</p>
<p class="gathalast">Ekassa kañjikadānassa, kalaṃ nāgghanti soḷasiṃ.</p>
<p class="hangnum"><a name="para728"></a><a name="para728_kn6"></a><span class="paranum">728</span>.</p>
<p class="gatha1"> ‘‘Catunnamapi <a name="P0.0062"></a> dīpānaṃ, issaraṃ yodha kāraye;</p>
<p class="gathalast">Ekassa kañjikadānassa, kalaṃ nāgghati soḷasi’’nti.</p>
<p class="centered">Kañjikadāyikāvimānaṃ pañcamaṃ.</p>
<p class="subhead">6. Vihāravimānavatthu</p>
<p class="hangnum"><a name="para729"></a><a name="para729_kn6"></a><span class="paranum">729</span>.</p>
<p class="gatha1"> ‘‘Abhikkantena vaṇṇena…pe… osadhī viya tārakā.</p>
<p class="hangnum"><a name="para730"></a><a name="para730_kn6"></a><span class="paranum">730</span>.</p>
<p class="gatha1"> ‘‘Tassā te naccamānāya, aṅgamaṅgehi sabbaso;</p>
<p class="gathalast">Dibbā saddā niccharanti, savanīyā manoramā.</p>
<p class="hangnum"><a name="para731"></a><a name="para731_kn6"></a><span class="paranum">731</span>.</p>
<p class="gatha1"> ‘‘Tassā te naccamānāya, aṅgamaṅgehi sabbaso;</p>
<p class="gathalast">Dibbā gandhā pavāyanti, sucigandhā manoramā.</p>
<p class="hangnum"><a name="para732"></a><a name="para732_kn6"></a><span class="paranum">732</span>.</p>
<p class="gatha1"> ‘‘Vivattamānā kāyena, yā veṇīsu piḷandhanā;</p>
<p class="gathalast">Tesaṃ suyyati nigghoso, turiye pañcaṅgike yathā.</p>
<p class="hangnum"><a name="para733"></a><a name="para733_kn6"></a><span class="paranum">733</span>.</p>
<p class="gatha1"> ‘‘Vaṭaṃsakā vātadhutā, vātena sampakampitā;</p>
<p class="gathalast">Tesaṃ suyyati nigghoso, turiye pañcaṅgike yathā.</p>
<p class="hangnum"><a name="para734"></a><a name="para734_kn6"></a><span class="paranum">734</span>.</p>
<p class="gatha1"> ‘‘Yāpi <a name="T0.0075"></a> te sirasmiṃ mālā, sucigandhā manoramā;</p>
<p class="gathalast">Vāti gandho disā sabbā, rukkho mañjūsako yathā.</p>
<p class="hangnum"><a name="para735"></a><a name="para735_kn6"></a><span class="paranum">735</span>.</p>
<p class="gatha1"> ‘‘Ghāyase taṃ sucigandhaṃ, rūpaṃ passasi amānusaṃ;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para736"></a><a name="para736_kn6"></a><span class="paranum">736</span>.</p>
<p class="gatha1"> ‘‘Sāvatthiyaṃ <a name="M0.0061"></a><a name="V0.0047"></a> mayhaṃ sakhī bhadante, saṅghassa kāresi mahāvihāraṃ;</p>
<p class="gathalast">Tatthappasannā ahamānumodiṃ, disvā agārañca piyañca metaṃ.</p>
<p class="hangnum"><a name="para737"></a><a name="para737_kn6"></a><span class="paranum">737</span>.</p>
<p class="gatha1"> ‘‘Tāyeva <a name="P0.0063"></a> me suddhanumodanāya, laddhaṃ vimānabbhutadassaneyyaṃ;</p>
<p class="gathalast">Samantato soḷasayojanāni, vehāyasaṃ gacchati iddhiyā mama.</p>
<p class="hangnum"><a name="para738"></a><a name="para738_kn6"></a><span class="paranum">738</span>.</p>
<p class="gatha1"> ‘‘Kūṭāgārā nivesā me, vibhattā bhāgaso mitā;</p>
<p class="hangnum"> </p>
<p class="gathalast"> Daddallamānā ābhanti, samantā satayojanaṃ.</p>
<p class="hangnum"><a name="para739"></a><a name="para739_kn6"></a><span class="paranum">739</span>.</p>
<p class="gatha1"> ‘‘Pokkharañño ca me ettha, puthulomanisevitā;</p>
<p class="gathalast">Acchodakā <span class="note">[acchodikā (sī.)]</span> vippasannā, soṇṇavālukasanthatā.</p>
<p class="hangnum"><a name="para740"></a><a name="para740_kn6"></a><span class="paranum">740</span>.</p>
<p class="gatha1"> ‘‘Nānāpadumasañchannā, puṇḍarīkasamotatā <span class="note">[paṇḍarīkasamonatā (sī.)]</span>;</p>
<p class="gathalast">Surabhī sampavāyanti, manuññā māluteritā.</p>
<p class="hangnum"><a name="para741"></a><a name="para741_kn6"></a><span class="paranum">741</span>.</p>
<p class="gatha1"> ‘‘Jambuyo panasā tālā, nāḷikeravanāni ca;</p>
<p class="gathalast">Antonivesane jātā, nānārukkhā aropimā.</p>
<p class="hangnum"><a name="para742"></a><a name="para742_kn6"></a><span class="paranum">742</span>.</p>
<p class="gatha1"> ‘‘Nānātūriyasaṅghuṭṭhaṃ<a name="T0.0076"></a>, accharāgaṇaghositaṃ;</p>
<p class="gathalast">Yopi maṃ supine passe, sopi vitto siyā naro.</p>
<p class="hangnum"><a name="para743"></a><a name="para743_kn6"></a><span class="paranum">743</span>.</p>
<p class="gatha1"> ‘‘Etādisaṃ abbhutadassaneyyaṃ, vimānaṃ sabbasopabhaṃ;</p>
<p class="gathalast">Mama kammehi nibbattaṃ, alaṃ puññāni kātave’’ti.</p>
<p class="hangnum"><a name="para744"></a><a name="para744_kn6"></a><span class="paranum">744</span>.</p>
<p class="gatha1"> ‘‘Tāyeva te suddhanumodanāya, laddhaṃ vimānabbhutadassaneyyaṃ;</p>
<p class="gathalast">Yā ceva sā dānamadāsi nārī, tassā gatiṃ brūhi kuhiṃ uppannā <span class="note">[upapannā (ka.)]</span> sā’’ti.</p>
<p class="hangnum"><a name="para745"></a><a name="para745_kn6"></a><span class="paranum">745</span>.</p>
<p class="gatha1"> ‘‘Yā sā ahu mayhaṃ sakhī bhadante, saṅghassa kāresi mahāvihāraṃ;</p>
<p class="gathalast">Viññātadhammā sā adāsi dānaṃ, uppannā nimmānaratīsu devesu.</p>
<p class="hangnum"><a name="para746"></a><a name="para746_kn6"></a><span class="paranum">746</span>.</p>
<p class="gatha1"> ‘‘Pajāpatī <a name="M0.0062"></a> tassa sunimmitassa, acintiyā kammavipākā tassa;</p>
<p class="gathalast">Yametaṃ pucchasi kuhiṃ uppannā <span class="note">[upapannā (ka.)]</span> sāti, taṃ te viyākāsiṃ anaññathā ahaṃ.</p>
<p class="hangnum"><a name="para747"></a><a name="para747_kn6"></a><span class="paranum">747</span>.</p>
<p class="gatha1"> ‘‘Tenahaññepi samādapetha, saṅghassa dānāni dadātha vittā;</p>
<p class="gathalast">Dhammañca suṇātha pasannamānasā, sudullabho laddho manussalābho.</p>
<p class="hangnum"><a name="para748"></a><a name="para748_kn6"></a><span class="paranum">748</span>.</p>
<p class="gatha1"> ‘‘Yaṃ <a name="T0.0077"></a> maggaṃ maggādhipatī adesayi <span class="note">[maggādhipatyadesayi (sī.)]</span>, brahmassaro kañcanasannibhattaco;</p>
<p class="gathalast">Saṅghassa dānāni dadātha vittā, mahapphalā yattha bhavanti dakkhiṇā.</p>
<p class="hangnum"><a name="para749"></a><a name="para749_kn6"></a><span class="paranum">749</span>.</p>
<p class="gatha1"> <span class="note">[khu. pā. 6.6; su. ni. 229]</span> ‘‘Ye <a name="P0.0064"></a> puggalā aṭṭha sataṃ pasatthā, cattāri etāni yugāni honti;</p>
<p class="gathalast">Te dakkhiṇeyyā sugatassa sāvakā, etesu dinnāni mahapphalāni.</p>
<p class="hangnum"><a name="para750"></a><a name="para750_kn6"></a><span class="paranum">750</span>.</p>
<p class="gatha1"> <span class="note">[vi. va. 641]</span> ‘‘Cattāro ca paṭipannā, cattāro ca phale ṭhitā;</p>
<p class="gathalast">Esa saṅgho ujubhūto, paññāsīlasamāhito.</p>
<p class="hangnum"><a name="para751"></a><a name="para751_kn6"></a><span class="paranum">751</span>.</p>
<p class="gatha1"> <span class="note">[vi. va. 642]</span> ‘‘Yajamānānaṃ <a name="V0.0048"></a> manussānaṃ, puññapekkhāna pāṇinaṃ;</p>
<p class="gathalast">Karotaṃ opadhikaṃ puññaṃ, saṅghe dinnaṃ mahapphalaṃ.</p>
<p class="hangnum"><a name="para752"></a><a name="para752_kn6"></a><span class="paranum">752</span>.</p>
<p class="gatha1"> <span class="note">[vi. va. 643]</span> ‘‘Eso hi saṅgho vipulo mahaggato, esappameyyo udadhīva sāgaro;</p>
<p class="gathalast">Etehi seṭṭhā naravīrasāvakā, pabhaṅkarā dhammamudīrayanti <span class="note">[natthettha pāṭhabhedo]</span>.</p>
<p class="hangnum"><a name="para753"></a><a name="para753_kn6"></a><span class="paranum">753</span>.</p>
<p class="gatha1"> <span class="note">[vi. va. 644]</span> ‘‘Tesaṃ sudinnaṃ suhutaṃ suyiṭṭhaṃ, ye saṅghamuddissa dadanti dānaṃ;</p>
<p class="gathalast">Sā dakkhiṇā saṅghagatā patiṭṭhitā, mahapphalā lokavidūna <span class="note">[lokavidūhi (ka.)]</span> vaṇṇitā.</p>
<p class="hangnum"><a name="para754"></a><a name="para754_kn6"></a><span class="paranum">754</span>.</p>
<p class="gatha1"> ‘‘Etādisaṃ <a name="T0.0078"></a><a name="M0.0063"></a> yaññamanussarantā, ye vedajātā vicaranti loke;</p>
<p class="gathalast">Vineyya maccheramalaṃ samūlaṃ, aninditā saggamupenti ṭhāna’’nti.</p>
<p class="centered">Vihāravimānaṃ chaṭṭhaṃ.</p>
<p class="centered">Bhāṇavāraṃ dutiyaṃ niṭṭhitaṃ.</p>
<p class="subhead">7. Caturitthivimānavatthu</p>
<p class="hangnum"><a name="para755"></a><a name="para755_kn6"></a><span class="paranum">755</span>.</p>
<p class="gatha1"> ‘‘Abhikkantena <a name="P0.0065"></a> vaṇṇena…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para758"></a><a name="para758_kn6"></a><span class="paranum">758</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para759"></a><a name="para759_kn6"></a><span class="paranum">759</span>.</p>
<p class="gatha1"> ‘‘Indīvarānaṃ <a name="P0.0066"></a> hatthakaṃ ahamadāsiṃ, bhikkhuno piṇḍāya carantassa;</p>
<p class="gathalast">Esikānaṃ uṇṇatasmiṃ, nagaravare paṇṇakate ramme.</p>
<p class="hangnum"><a name="para760"></a><a name="para760_kn6"></a><span class="paranum">760</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadissā pabhāsatī’’ti.</p>
<p class="hangnum"><a name="para762"></a><a name="para762_kn6"></a><span class="paranum">762</span>.</p>
<p class="gatha1"> ‘‘Abhikkantena vaṇṇena…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para765"></a><a name="para765_kn6"></a><span class="paranum">765</span>.</p>
<p class="gatha1"> Sā devatā attamanā…pe… <a name="T0.0079"></a> yassa kammassidaṃ phalaṃ.</p>
<p class="hangnum"><a name="para766"></a><a name="para766_kn6"></a><span class="paranum">766</span>.</p>
<p class="gatha1"> ‘‘Nīluppalahatthakaṃ ahamadāsiṃ, bhikkhuno piṇḍāya carantassa;</p>
<p class="gathalast">Esikānaṃ uṇṇatasmiṃ, nagaravare paṇṇakate ramme.</p>
<p class="hangnum"><a name="para767"></a><a name="para767_kn6"></a><span class="paranum">767</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="hangnum"><a name="para769"></a><a name="para769_kn6"></a><span class="paranum">769</span>.</p>
<p class="gatha1"> ‘‘Abhikkantena <a name="M0.0064"></a> vaṇṇena…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para772"></a><a name="para772_kn6"></a><span class="paranum">772</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para773"></a><a name="para773_kn6"></a><span class="paranum">773</span>.</p>
<p class="gatha1"> ‘‘Odātamūlakaṃ haritapattaṃ, udakasmiṃ sare jātaṃ ahamadāsiṃ;</p>
<p class="gatha2">Bhikkhuno piṇḍāya carantassa, esikānaṃ uṇṇatasmiṃ;</p>
<p class="gathalast">Nagaravare paṇṇakate ramme.</p>
<p class="hangnum"><a name="para774"></a><a name="para774_kn6"></a><span class="paranum">774</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="hangnum"><a name="para776"></a><a name="para776_kn6"></a><span class="paranum">776</span>.</p>
<p class="gatha1"> ‘‘Abhikkantena <a name="T0.0080"></a><a name="V0.0049"></a> vaṇṇena…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para779"></a><a name="para779_kn6"></a><span class="paranum">779</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para780"></a><a name="para780_kn6"></a><span class="paranum">780</span>.</p>
<p class="gatha1"> ‘‘Ahaṃ sumanā sumanassa sumanamakuḷāni, dantavaṇṇāni ahamadāsiṃ;</p>
<p class="gatha2">Bhikkhuno piṇḍāya carantassa, esikānaṃ uṇṇatasmiṃ;</p>
<p class="gathalast">Nagaravare paṇṇakate ramme.</p>
<p class="hangnum"><a name="para781"></a><a name="para781_kn6"></a><span class="paranum">781</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Caturitthivimānaṃ sattamaṃ.</p>
<p class="subhead">8. Ambavimānavatthu</p>
<p class="hangnum"><a name="para783"></a><a name="para783_kn6"></a><span class="paranum">783</span>.</p>
<p class="gatha1"> ‘‘Dibbaṃ <a name="P0.0067"></a> te ambavanaṃ rammaṃ, pāsādettha mahallako;</p>
<p class="gathalast">Nānāturiyasaṅghuṭṭho, accharāgaṇaghosito.</p>
<p class="hangnum"><a name="para784"></a><a name="para784_kn6"></a><span class="paranum">784</span>.</p>
<p class="gatha1"> ‘‘Padīpo cettha jalati, niccaṃ sovaṇṇayo mahā;</p>
<p class="gathalast">Dussaphalehi rukkhehi, samantā parivārito.</p>
<p class="hangnum"><a name="para785"></a><a name="para785_kn6"></a><span class="paranum">785</span>.</p>
<p class="gatha1"> ‘‘Kena <a name="M0.0065"></a> tetādiso vaṇṇo…pe…vaṇṇo ca te sabbadisā pabhāsatī’’ti;</p>
<p class="hangnum"><a name="para787"></a><a name="para787_kn6"></a><span class="paranum">787</span>.</p>
<p class="gatha1"> Sā devatā attamanā…pe… <a name="T0.0081"></a> yassa kammassidaṃ phalaṃ.</p>
<p class="hangnum"><a name="para788"></a><a name="para788_kn6"></a><span class="paranum">788</span>.</p>
<p class="gatha1"> ‘‘Ahaṃ manussesu manussabhūtā, purimāya jātiyā manussaloke;</p>
<p class="gathalast">Vihāraṃ saṅghassa kāresiṃ, ambehi parivāritaṃ.</p>
<p class="hangnum"><a name="para789"></a><a name="para789_kn6"></a><span class="paranum">789</span>.</p>
<p class="gatha1"> ‘‘Pariyosite vihāre, kārente niṭṭhite mahe;</p>
<p class="gathalast">Ambehi chādayitvāna <span class="note">[ambe acchādayitvāna (sī. syā.), ambehacchādayitvāna (pī. ka.)]</span>, katvā dussamaye phale.</p>
<p class="hangnum"><a name="para790"></a><a name="para790_kn6"></a><span class="paranum">790</span>.</p>
<p class="gatha1"> ‘‘Padīpaṃ tattha jāletvā, bhojayitvā gaṇuttamaṃ;</p>
<p class="gathalast">Niyyādesiṃ taṃ saṅghassa, pasannā sehi pāṇibhi.</p>
<p class="hangnum"><a name="para791"></a><a name="para791_kn6"></a><span class="paranum">791</span>.</p>
<p class="gatha1"> ‘‘Tena me ambavanaṃ rammaṃ, pāsādettha mahallako;</p>
<p class="gathalast">Nānāturiyasaṅghuṭṭho, accharāgaṇaghosito.</p>
<p class="hangnum"><a name="para792"></a><a name="para792_kn6"></a><span class="paranum">792</span>.</p>
<p class="gatha1"> ‘‘Padīpo <a name="P0.0068"></a> cettha jalati, niccaṃ sovaṇṇayo mahā;</p>
<p class="gathalast">Dussaphalehi rukkhehi, samantā parivārito.</p>
<p class="hangnum"><a name="para793"></a><a name="para793_kn6"></a><span class="paranum">793</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Ambavimānaṃ aṭṭhamaṃ.</p>
<p class="subhead">9. Pītavimānavatthu</p>
<p class="hangnum"><a name="para795"></a><a name="para795_kn6"></a><span class="paranum">795</span>.</p>
<p class="gatha1"> ‘‘Pītavatthe <a name="V0.0050"></a> pītadhaje, pītālaṅkārabhūsite;</p>
<p class="gathalast">Pītacandanalittaṅge, pītauppalamālinī <span class="note">[pītuppalamadhārinī (syā. ka.), pītuppalamālinī (pī.)]</span>.</p>
<p class="hangnum"><a name="para796"></a><a name="para796_kn6"></a><span class="paranum">796</span>.</p>
<p class="gatha1"> ‘‘Pītapāsādasayane, pītāsane pītabhājane;</p>
<p class="gathalast">Pītachatte pītarathe, pītasse pītabījane.</p>
<p class="hangnum"><a name="para797"></a><a name="para797_kn6"></a><span class="paranum">797</span>.</p>
<p class="gatha1"> ‘‘Kiṃ <a name="T0.0082"></a><a name="M0.0066"></a> kammamakarī bhadde, pubbe mānusake bhave;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para798"></a><a name="para798_kn6"></a><span class="paranum">798</span>.</p>
<p class="gatha1"> ‘‘Kosātakī nāma latatthi bhante, tittikā anabhicchitā;</p>
<p class="gathalast">Tassā cattāri pupphāni, thūpaṃ abhihariṃ ahaṃ.</p>
<p class="hangnum"><a name="para799"></a><a name="para799_kn6"></a><span class="paranum">799</span>.</p>
<p class="gatha1"> ‘‘Satthu sarīramuddissa, vippasannena cetasā;</p>
<p class="gathalast">Nāssa maggaṃ avekkhissaṃ, na taggamanasā <span class="note">[tadaggamanasā (sī.), tadaṅgamanasā (syā.)]</span> satī.</p>
<p class="hangnum"><a name="para800"></a><a name="para800_kn6"></a><span class="paranum">800</span>.</p>
<p class="gatha1"> ‘‘Tato maṃ avadhī gāvī, thūpaṃ apattamānasaṃ;</p>
<p class="gathalast">Tañcāhaṃ abhisañceyyaṃ, bhiyyo <span class="note">[bhīyo (sī. aṭṭha.)]</span> nūna ito siyā.</p>
<p class="hangnum"><a name="para801"></a><a name="para801_kn6"></a><span class="paranum">801</span>.</p>
<p class="gatha1"> ‘‘Tena kammena devinda, maghavā devakuñjaro;</p>
<p class="gathalast">Pahāya mānusaṃ dehaṃ, tava sahabya <span class="note">[sahabyata (sī. syā.)]</span> māgatā’’ti.</p>
<p class="hangnum"><a name="para802"></a><a name="para802_kn6"></a><span class="paranum">802</span>.</p>
<p class="gatha1"> Idaṃ <a name="P0.0069"></a> sutvā tidasādhipati, maghavā devakuñjaro;</p>
<p class="gathalast">Tāvatiṃse pasādento, mātaliṃ etadabravi <span class="note">[etadabrūvīti (sī.)]</span>.</p>
<p class="hangnum"><a name="para803"></a><a name="para803_kn6"></a><span class="paranum">803</span>.</p>
<p class="gatha1"> ‘‘Passa mātali accheraṃ, cittaṃ kammaphalaṃ idaṃ;</p>
<p class="gathalast">Appakampi kataṃ deyyaṃ, puññaṃ hoti mahapphalaṃ.</p>
<p class="hangnum"><a name="para804"></a><a name="para804_kn6"></a><span class="paranum">804</span>.</p>
<p class="gatha1"> ‘‘Natthi citte pasannamhi, appakā nāma dakkhiṇā;</p>
<p class="gathalast">Tathāgate vā sambuddhe, atha vā tassa sāvake.</p>
<p class="hangnum"><a name="para805"></a><a name="para805_kn6"></a><span class="paranum">805</span>.</p>
<p class="gatha1"> ‘‘Ehi mātali amhepi, bhiyyo bhiyyo mahemase;</p>
<p class="gathalast">Tathāgatassa dhātuyo, sukho puññāna muccayo.</p>
<p class="hangnum"><a name="para806"></a><a name="para806_kn6"></a><span class="paranum">806</span>.</p>
<p class="gatha1"> ‘‘Tiṭṭhante nibbute cāpi, same citte samaṃ phalaṃ;</p>
<p class="gathalast">Cetopaṇidhihetu <a name="T0.0083"></a> hi, sattā gacchanti suggatiṃ.</p>
<p class="hangnum"><a name="para807"></a><a name="para807_kn6"></a><span class="paranum">807</span>.</p>
<p class="gatha1"> ‘‘Bahūnaṃ <span class="note">[bahunnaṃ (sī. syā.)]</span> vata atthāya, uppajjanti tathāgatā;</p>
<p class="gathalast">Yattha kāraṃ karitvāna, saggaṃ gacchanti dāyakā’’ti.</p>
<p class="centered">Pītavimānaṃ navamaṃ.</p>
<p class="subhead">10. Ucchuvimānavatthu</p>
<p class="hangnum"><a name="para808"></a><a name="para808_kn6"></a><span class="paranum">808</span>.</p>
<p class="gatha1"> ‘‘Obhāsayitvā <a name="M0.0067"></a><a name="V0.0051"></a> pathaviṃ sadevakaṃ, atirocasi candimasūriyā viya;</p>
<p class="gathalast">Siriyā ca vaṇṇena yasena tejasā, brahmāva deve tidase sahindake.</p>
<p class="hangnum"><a name="para809"></a><a name="para809_kn6"></a><span class="paranum">809</span>.</p>
<p class="gatha1"> ‘‘Pucchāmi <a name="P0.0070"></a> taṃ uppalamāladhārinī, āveḷinī kañcanasannibhattace;</p>
<p class="gathalast">Alaṅkate uttamavatthadhārinī, kā tvaṃ subhe devate vandase mamaṃ.</p>
<p class="hangnum"><a name="para810"></a><a name="para810_kn6"></a><span class="paranum">810</span>.</p>
<p class="gatha1"> ‘‘Kiṃ tvaṃ pure kammamakāsi attanā, manussabhūtā purimāya jātiyā;</p>
<p class="gatha2">Dānaṃ suciṇṇaṃ atha sīlasaññamaṃ, kenupapannā sugatiṃ yasassinī;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para811"></a><a name="para811_kn6"></a><span class="paranum">811</span>.</p>
<p class="gatha1"> ‘‘Idāni bhante imameva gāmaṃ, piṇḍāya amhāka gharaṃ upāgami;</p>
<p class="gathalast">Tato te ucchussa adāsi khaṇḍikaṃ, pasannacittā atulāya pītiyā;</p>
<p class="hangnum"><a name="para812"></a><a name="para812_kn6"></a><span class="paranum">812</span>.</p>
<p class="gatha1"> ‘‘Sassu <a name="T0.0084"></a> ca pacchā anuyuñjate mamaṃ, kahaṃ nu ucchuṃ vadhuke avākirī;</p>
<p class="gathalast">Na chaḍḍitaṃ no pana khāditaṃ mayā, santassa bhikkhussa sayaṃ adāsahaṃ.</p>
<p class="hangnum"><a name="para813"></a><a name="para813_kn6"></a><span class="paranum">813</span>.</p>
<p class="gatha1"> ‘‘Tuyhaṃnvidaṃ issariyaṃ atho mama, itissā sassu paribhāsate mamaṃ;</p>
<p class="gathalast">Leḍḍuṃ gahetvā pahāraṃ adāsi me, tato cutā kālakatāmhi devatā.</p>
<p class="hangnum"><a name="para814"></a><a name="para814_kn6"></a><span class="paranum">814</span>.</p>
<p class="gatha1"> ‘‘Tadeva kammaṃ kusalaṃ kataṃ mayā, sukhañca kammaṃ anubhomi attanā;</p>
<p class="gathalast">Devehi saddhiṃ paricārayāmahaṃ, modāmahaṃ kāmaguṇehi pañcahi.</p>
<p class="hangnum"><a name="para815"></a><a name="para815_kn6"></a><span class="paranum">815</span>.</p>
<p class="gatha1"> ‘‘Tadeva <a name="M0.0068"></a> kammaṃ kusalaṃ kataṃ mayā, sukhañca kammaṃ anubhomi attanā;</p>
<p class="gathalast">Devindaguttā tidasehi rakkhitā, samappitā kāmaguṇehi pañcahi.</p>
<p class="hangnum"><a name="para816"></a><a name="para816_kn6"></a><span class="paranum">816</span>.</p>
<p class="gatha1"> ‘‘Etādisaṃ <a name="T0.0085"></a> puññaphalaṃ anappakaṃ, mahāvipākā mama ucchudakkhiṇā;</p>
<p class="gathalast">Devehi saddhiṃ paricārayāmahaṃ, modāmahaṃ kāmaguṇehi pañcahi.</p>
<p class="hangnum"><a name="para817"></a><a name="para817_kn6"></a><span class="paranum">817</span>.</p>
<p class="gatha1"> ‘‘Etādisaṃ puññaphalaṃ anappakaṃ, mahājutikā mama ucchudakkhiṇā;</p>
<p class="gathalast">Devindaguttā tidasehi rakkhitā, sahassanettoriva nandane vane.</p>
<p class="hangnum"><a name="para818"></a><a name="para818_kn6"></a><span class="paranum">818</span>.</p>
<p class="gatha1"> ‘‘Tuvañca <a name="P0.0071"></a> bhante anukampakaṃ viduṃ, upecca vandiṃ kusalañca pucchisaṃ;</p>
<p class="gathalast">Tato te ucchussa adāsiṃ khaṇḍikaṃ, pasannacittā atulāya pītiyā’’ti.</p>
<p class="centered">Ucchuvimānaṃ dasamaṃ.</p>
<p class="subhead">11. Vandanavimānavatthu</p>
<p class="hangnum"><a name="para819"></a><a name="para819_kn6"></a><span class="paranum">819</span>.</p>
<p class="gatha1"> ‘‘Abhikkantena <a name="V0.0052"></a> vaṇṇena, yā tvaṃ tiṭṭhasi devate;</p>
<p class="gathalast">Obhāsentī disā sabbā, osadhī viya tārakā.</p>
<p class="hangnum"><a name="para820"></a><a name="para820_kn6"></a><span class="paranum">820</span>.</p>
<p class="gatha1"> ‘‘Kena tetādiso vaṇṇo…pe. <a name="P0.0072"></a>…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para822"></a><a name="para822_kn6"></a><span class="paranum">822</span>.</p>
<p class="gatha1"> Sā devatā attamanā…pe… yassa kammassidaṃ phalaṃ.</p>
<p class="hangnum"><a name="para823"></a><a name="para823_kn6"></a><span class="paranum">823</span>.</p>
<p class="gatha1"> ‘‘Ahaṃ manussesu manussabhūtā, disvāna samaṇe sīlavante;</p>
<p class="gathalast">Pādāni vanditvā manaṃ pasādayiṃ, vittā cahaṃ añjalikaṃ akāsiṃ.</p>
<p class="hangnum"><a name="para824"></a><a name="para824_kn6"></a><span class="paranum">824</span>.</p>
<p class="gatha1"> ‘‘Tena <a name="M0.0069"></a> metādiso vaṇṇo…pe… vaṇṇo <a name="T0.0086"></a> ca me sabbadisā pabhāsatī’’ti.</p>
<p class="centered">Vandanavimānaṃ ekādasamaṃ.</p>
<p class="subhead">12. Rajjumālāvimānavatthu</p>
<p class="hangnum"><a name="para826"></a><a name="para826_kn6"></a><span class="paranum">826</span>.</p>
<p class="gatha1"> ‘‘Abhikkantena vaṇṇena, yā tvaṃ tiṭṭhasi devate;</p>
<p class="gathalast">Hatthapāde ca viggayha, naccasi suppavādite.</p>
<p class="hangnum"><a name="para827"></a><a name="para827_kn6"></a><span class="paranum">827</span>.</p>
<p class="gatha1"> ‘‘Tassā te naccamānāya, aṅgamaṅgehi sabbaso;</p>
<p class="gathalast">Dibbā saddā niccharanti, savanīyā manoramā.</p>
<p class="hangnum"><a name="para828"></a><a name="para828_kn6"></a><span class="paranum">828</span>.</p>
<p class="gatha1"> ‘‘Tassā te naccamānāya, aṅgamaṅgehi sabbaso;</p>
<p class="gathalast">Dibbā gandhā pavāyanti, sucigandhā manoramā.</p>
<p class="hangnum"><a name="para829"></a><a name="para829_kn6"></a><span class="paranum">829</span>.</p>
<p class="gatha1"> ‘‘Vivattamānā kāyena, yā veṇīsu piḷandhanā;</p>
<p class="gathalast">Tesaṃ suyyati nigghoso, turiye pañcaṅgike yathā.</p>
<p class="hangnum"><a name="para830"></a><a name="para830_kn6"></a><span class="paranum">830</span>.</p>
<p class="gatha1"> ‘‘Vaṭaṃsakā vātadhutā, vātena sampakampitā;</p>
<p class="gathalast">Tesaṃ suyyati nigghoso, turiye pañcaṅgike yathā.</p>
<p class="hangnum"><a name="para831"></a><a name="para831_kn6"></a><span class="paranum">831</span>.</p>
<p class="gatha1"> ‘‘Yāpi te sirasmiṃ mālā, sucigandhā manoramā;</p>
<p class="gathalast">Vāti gandho disā sabbā, rukkho mañjūsako yathā.</p>
<p class="hangnum"><a name="para832"></a><a name="para832_kn6"></a><span class="paranum">832</span>.</p>
<p class="gatha1"> ‘‘Ghāyase <a name="P0.0073"></a> taṃ sucigandhaṃ, rūpaṃ passasi amānusaṃ;</p>
<p class="gathalast">Devate pucchitācikkha, kissa kammassidaṃ phala’’nti.</p>
<p class="hangnum"><a name="para833"></a><a name="para833_kn6"></a><span class="paranum">833</span>.</p>
<p class="gatha1"> ‘‘Dāsī <a name="V0.0053"></a> ahaṃ pure āsiṃ, gayāyaṃ brāhmaṇassahaṃ;</p>
<p class="gathalast">Appapuññā alakkhikā, rajjumālāti maṃ viduṃ <span class="note">[vidū (syā. pī. ka.)]</span>.</p>
<p class="hangnum"><a name="para834"></a><a name="para834_kn6"></a><span class="paranum">834</span>.</p>
<p class="gatha1"> ‘‘Akkosānaṃ vadhānañca, tajjanāya ca uggatā <span class="note">[ukkatā (sī. syā.)]</span>;</p>
<p class="gathalast">Kuṭaṃ <a name="T0.0087"></a> gahetvā nikkhamma, agañchiṃ <span class="note">[āgacchiṃ (syā. ka.), agacchiṃ (pī.), gacchiṃ (sī.)]</span> udahāriyā <span class="note">[udakahāriyā (sī.)]</span>.</p>
<p class="hangnum"><a name="para835"></a><a name="para835_kn6"></a><span class="paranum">835</span>.</p>
<p class="gatha1"> ‘‘Vipathe <a name="M0.0070"></a> kuṭaṃ nikkhipitvā, vanasaṇḍaṃ upāgamiṃ;</p>
<p class="gathalast">Idhevāhaṃ marissāmi, ko attho <span class="note">[kvatthosi (ka.), kīvatthopi (syā.)]</span> jīvitena me.</p>
<p class="hangnum"><a name="para836"></a><a name="para836_kn6"></a><span class="paranum">836</span>.</p>
<p class="gatha1"> ‘‘Daḷhaṃ pāsaṃ karitvāna, āsumbhitvāna pādape;</p>
<p class="gathalast">Tato disā vilokesiṃ,ko nu kho vanamassito.</p>
<p class="hangnum"><a name="para837"></a><a name="para837_kn6"></a><span class="paranum">837</span>.</p>
<p class="gatha1"> ‘‘Tatthaddasāsiṃ sambuddhaṃ, sabbalokahitaṃ muniṃ;</p>
<p class="gathalast">Nisinnaṃ rukkhamūlasmiṃ, jhāyantaṃ akutobhayaṃ.</p>
<p class="hangnum"><a name="para838"></a><a name="para838_kn6"></a><span class="paranum">838</span>.</p>
<p class="gatha1"> ‘‘Tassā me ahu saṃvego, abbhuto lomahaṃsano;</p>
<p class="gathalast">Ko nu kho vanamassito, manusso udāhu devatā.</p>
<p class="hangnum"><a name="para839"></a><a name="para839_kn6"></a><span class="paranum">839</span>.</p>
<p class="gatha1"> ‘‘Pāsādikaṃ pasādanīyaṃ, vanā nibbanamāgataṃ;</p>
<p class="gathalast">Disvā mano me pasīdi, nāyaṃ yādisakīdiso.</p>
<p class="hangnum"><a name="para840"></a><a name="para840_kn6"></a><span class="paranum">840</span>.</p>
<p class="gatha1"> ‘‘Guttindriyo jhānarato, abahiggatamānaso;</p>
<p class="gathalast">Hito sabbassa lokassa, buddho ayaṃ <span class="note">[soyaṃ (sī.)]</span> bhavissati.</p>
<p class="hangnum"><a name="para841"></a><a name="para841_kn6"></a><span class="paranum">841</span>.</p>
<p class="gatha1"> ‘‘Bhayabheravo durāsado, sīhova guhamassito;</p>
<p class="gathalast">Dullabhāyaṃ dassanāya, pupphaṃ odumbaraṃ yathā.</p>
<p class="hangnum"><a name="para842"></a><a name="para842_kn6"></a><span class="paranum">842</span>.</p>
<p class="gatha1"> ‘‘So maṃ mudūhi vācāhi, ālapitvā tathāgato;</p>
<p class="gathalast">Rajjumāleti maṃvoca, saraṇaṃ gaccha tathāgataṃ.</p>
<p class="hangnum"><a name="para843"></a><a name="para843_kn6"></a><span class="paranum">843</span>.</p>
<p class="gatha1"> ‘‘Tāhaṃ giraṃ suṇitvāna, nelaṃ atthavatiṃ suciṃ;</p>
<p class="gathalast">Saṇhaṃ muduñca vagguñca, sabbasokāpanūdanaṃ.</p>
<p class="hangnum"><a name="para844"></a><a name="para844_kn6"></a><span class="paranum">844</span>.</p>
<p class="gatha1"> ‘‘Kallacittañca maṃ ñatvā, pasannaṃ suddhamānasaṃ;</p>
<p class="gathalast">Hito <a name="T0.0088"></a> sabbassa lokassa, anusāsi tathāgato.</p>
<p class="hangnum"><a name="para845"></a><a name="para845_kn6"></a><span class="paranum">845</span>.</p>
<p class="gatha1"> ‘‘Idaṃ dukkhanti maṃvoca, ayaṃ dukkhassa sambhavo;</p>
<p class="gathalast">Dukkha <span class="note">[ayaṃ (sī. syā. pī.)]</span> nirodho maggo ca <span class="note">[dukkhanirodho ca (syā.)]</span>, añjaso amatogadho.</p>
<p class="hangnum"><a name="para846"></a><a name="para846_kn6"></a><span class="paranum">846</span>.</p>
<p class="gatha1"> ‘‘Anukampakassa <a name="M0.0071"></a> kusalassa, ovādamhi ahaṃ ṭhitā;</p>
<p class="gathalast">Ajjhagā amataṃ santiṃ, nibbānaṃ padamaccutaṃ.</p>
<p class="hangnum"><a name="para847"></a><a name="para847_kn6"></a><span class="paranum">847</span>.</p>
<p class="gatha1"> ‘‘Sāhaṃ avaṭṭhitāpemā, dassane avikampinī;</p>
<p class="gathalast">Mūlajātāya saddhāya, dhītā buddhassa orasā.</p>
<p class="hangnum"><a name="para848"></a><a name="para848_kn6"></a><span class="paranum">848</span>.</p>
<p class="gatha1"> ‘‘Sāhaṃ <a name="V0.0054"></a><a name="P0.0074"></a> ramāmi kīḷāmi, modāmi akutobhayā;</p>
<p class="gathalast">Dibbamālaṃ dhārayāmi, pivāmi madhumaddavaṃ.</p>
<p class="hangnum"><a name="para849"></a><a name="para849_kn6"></a><span class="paranum">849</span>.</p>
<p class="gatha1"> ‘‘Saṭṭhituriyasahassāni, paṭibodhaṃ karonti me;</p>
<p class="gathalast">Āḷambo gaggaro bhīmo, sādhuvādī ca saṃsayo.</p>
<p class="hangnum"><a name="para850"></a><a name="para850_kn6"></a><span class="paranum">850</span>.</p>
<p class="gatha1"> ‘‘Pokkharo ca suphasso ca, vīṇāmokkhā ca nāriyo;</p>
<p class="gathalast">Nandā ceva sunandā ca, soṇadinnā sucimhitā.</p>
<p class="hangnum"><a name="para851"></a><a name="para851_kn6"></a><span class="paranum">851</span>.</p>
<p class="gatha1"> ‘‘Alambusā missakesī ca, puṇḍarīkātidāruṇī <span class="note">[… ticāruṇī (sī.)]</span>;</p>
<p class="gathalast">Eṇīphassā suphassā <span class="note">[supassā (syā. pī. ka.)]</span> ca, subhaddā <span class="note">[saṃbhaddā (ka.)]</span> muduvādinī.</p>
<p class="hangnum"><a name="para852"></a><a name="para852_kn6"></a><span class="paranum">852</span>.</p>
<p class="gatha1"> ‘‘Etā caññā ca seyyāse, accharānaṃ pabodhikā;</p>
<p class="gathalast">Tā maṃ kālenupāgantvā, abhibhāsanti devatā.</p>
<p class="hangnum"><a name="para853"></a><a name="para853_kn6"></a><span class="paranum">853</span>.</p>
<p class="gatha1"> ‘‘Handa naccāma gāyāma, handa taṃ ramayāmase;</p>
<p class="gathalast">Nayidaṃ akatapuññānaṃ, katapuññānamevidaṃ.</p>
<p class="hangnum"><a name="para854"></a><a name="para854_kn6"></a><span class="paranum">854</span>.</p>
<p class="gatha1"> ‘‘Asokaṃ <a name="T0.0089"></a> nandanaṃ rammaṃ, tidasānaṃ mahāvanaṃ;</p>
<p class="gathalast">Sukhaṃ akatapuññānaṃ, idha natthi parattha ca.</p>
<p class="hangnum"><a name="para855"></a><a name="para855_kn6"></a><span class="paranum">855</span>.</p>
<p class="gatha1"> ‘‘Sukhañca katapuññānaṃ, idha ceva parattha ca;</p>
<p class="gatha2">Tesaṃ sahabyakāmānaṃ, kattabbaṃ kusalaṃ bahuṃ;</p>
<p class="gathalast">Katapuññā hi modanti, sagge bhogasamaṅgino.</p>
<p class="hangnum"><a name="para856"></a><a name="para856_kn6"></a><span class="paranum">856</span>.</p>
<p class="gatha1"> ‘‘Bahūnaṃ vata atthāya, uppajjanti tathāgatā;</p>
<p class="gatha2">Dakkhiṇeyyā manussānaṃ, puññakhettānamākarā;</p>
<p class="gathalast">Yattha kāraṃ karitvāna, sagge modanti dāyakā’’ti.</p>
<p class="centered">Rajjumālāvimānaṃ dvādasamaṃ.</p>
<p class="centered">Mañjiṭṭhakavaggo catuttho niṭṭhito.</p>
<p class="bodytext">Tassuddānaṃ <a name="P0.0076"></a> –</p>
<p class="gatha1">Mañjiṭṭhā <a name="M0.0072"></a> pabhassarā nāgā, alomākañjikadāyikā;</p>
<p class="gatha2">Vihāracaturitthambā, pītā ucchuvandanarajjumālā ca;</p>
<p class="gathalast">Vaggo tena pavuccatīti.</p>
<p class="centered">Itthivimānaṃ samattaṃ.</p>
<a name="kn6_2"></a>
<p class="chapter">2. Purisavimānaṃ</p>
<p class="title">5. Mahārathavaggo</p>
<p class="subhead">1. Maṇḍūkadevaputtavimānavatthu</p>
<p class="hangnum"><a name="para857"></a><a name="para857_kn6"></a><span class="paranum">857</span>.</p>
<p class="gatha1"> ‘‘Ko <a name="M0.0073"></a><a name="V0.0055"></a><a name="P0.0077"></a> me vandati pādāni, iddhiyā yasasā jalaṃ;</p>
<p class="gathalast">Abhikkantena vaṇṇena, sabbā obhāsayaṃ disā’’ti.</p>
<p class="hangnum"><a name="para858"></a><a name="para858_kn6"></a><span class="paranum">858</span>.</p>
<p class="gatha1"> ‘‘Maṇḍūkohaṃ pure āsiṃ, udake vārigocaro;</p>
<p class="gathalast">Tava dhammaṃ suṇantassa, avadhī vacchapālako.</p>
<p class="hangnum"><a name="para859"></a><a name="para859_kn6"></a><span class="paranum">859</span>.</p>
<p class="gatha1"> ‘‘Muhuttaṃ <a name="T0.0090"></a> cittapasādassa, iddhiṃ passa yasañca me;</p>
<p class="gathalast">Ānubhāvañca me passa, vaṇṇaṃ passa jutiñca me.</p>
<p class="hangnum"><a name="para860"></a><a name="para860_kn6"></a><span class="paranum">860</span>.</p>
<p class="gatha1"> ‘‘Ye ca te dīghamaddhānaṃ, dhammaṃ assosuṃ gotama;</p>
<p class="gathalast">Pattā te acalaṭṭhānaṃ, yattha gantvā na socare’’ti.</p>
<p class="centered">Maṇḍūkadevaputtavimānaṃ paṭhamaṃ.</p>
<p class="subhead">2. Revatīvimānavatthu</p>
<p class="hangnum"><a name="para861"></a><a name="para861_kn6"></a><span class="paranum">861</span>.</p>
<p class="gatha1"> <span class="note">[dha. pa. 219 dhammapade]</span> ‘‘Cirappavāsiṃ purisaṃ, dūrato sotthimāgataṃ;</p>
<p class="gathalast">Ñātimittā suhajjā ca, abhinandanti āgataṃ;</p>
<p class="hangnum"><a name="para862"></a><a name="para862_kn6"></a><span class="paranum">862</span>.</p>
<p class="gatha1"> <span class="note">[dha. pa. 220 dhammapade]</span> ‘‘Tatheva <a name="P0.0078"></a> katapuññampi, asmā lokā paraṃ gataṃ;</p>
<p class="gathalast">Puññāni paṭigaṇhanti, piyaṃ ñātīva āgataṃ.</p>
<p class="hangnum"><a name="para863"></a><a name="para863_kn6"></a><span class="paranum">863</span>.</p>
<p class="gatha1"> <span class="note">[pe. va. 714]</span>‘‘Uṭṭhehi revate supāpadhamme, apārutadvāre <span class="note">[apārubhaṃ dvāraṃ (sī. syā.), apārutadvāraṃ (pī. ka.)]</span> adānasīle;</p>
<p class="gathalast">Nessāma taṃ yattha thunanti duggatā, samappitā nerayikā dukkhenā’’ti.</p>
<p class="hangnum"><a name="para864"></a><a name="para864_kn6"></a><span class="paranum">864</span>.</p>
<p class="gatha1"> Icceva <a name="M0.0074"></a> <span class="note">[iccevaṃ (syā. ka.)]</span> vatvāna yamassa dūtā, te dve yakkhā lohitakkhā brahantā;</p>
<p class="gathalast">Paccekabāhāsu gahetvā revataṃ, pakkāmayuṃ devagaṇassa santike.</p>
<p class="hangnum"><a name="para865"></a><a name="para865_kn6"></a><span class="paranum">865</span>.</p>
<p class="gatha1"> ‘‘Ādiccavaṇṇaṃ <a name="V0.0056"></a> ruciraṃ pabhassaraṃ, byamhaṃ subhaṃ kañcanajālachannaṃ;</p>
<p class="gathalast">Kassetamākiṇṇajanaṃ <a name="T0.0091"></a> vimānaṃ, sūriyassa raṃsīriva jotamānaṃ.</p>
<p class="hangnum"><a name="para866"></a><a name="para866_kn6"></a><span class="paranum">866</span>.</p>
<p class="gatha1"> ‘‘Nārīgaṇā candanasāralittā <span class="note">[candanasārānulittā (syā.)]</span>, ubhato vimānaṃ upasobhayanti;</p>
<p class="gathalast">Taṃ dissati sūriyasamānavaṇṇaṃ, ko modati saggapatto vimāne’’ti.</p>
<p class="hangnum"><a name="para867"></a><a name="para867_kn6"></a><span class="paranum">867</span>.</p>
<p class="gatha1"> ‘‘Bārāṇasiyaṃ nandiyo nāmāsi, upāsako amaccharī dānapati vadaññū;</p>
<p class="gathalast">Tassetamākiṇṇajanaṃ vimānaṃ, sūriyassa raṃsīriva jotamānaṃ.</p>
<p class="hangnum"><a name="para868"></a><a name="para868_kn6"></a><span class="paranum">868</span>.</p>
<p class="gatha1"> ‘‘Nārīgaṇā candanasāralittā, ubhato vimānaṃ upasobhayanti;</p>
<p class="gathalast">Taṃ dissati sūriyasamānavaṇṇaṃ, so modati saggapatto vimāne’’ti.</p>
<p class="hangnum"><a name="para869"></a><a name="para869_kn6"></a><span class="paranum">869</span>.</p>
<p class="gatha1"> ‘‘Nandiyassāhaṃ bhariyā, agārinī sabbakulassa issarā;</p>
<p class="gathalast">Bhattu vimāne ramissāmi dānahaṃ, na patthaye nirayaṃ dassanāyā’’ti.</p>
<p class="hangnum"><a name="para870"></a><a name="para870_kn6"></a><span class="paranum">870</span>.</p>
<p class="gatha1"> ‘‘Eso te nirayo supāpadhamme, puññaṃ <a name="T0.0092"></a> tayā akataṃ jīvaloke;</p>
<p class="gathalast">Na hi maccharī rosako pāpadhammo, saggūpagānaṃ labhati sahabyata’’nti.</p>
<p class="hangnum"><a name="para871"></a><a name="para871_kn6"></a><span class="paranum">871</span>.</p>
<p class="gatha1"> ‘‘Kiṃ <a name="M0.0075"></a> nu gūthañca muttañca, asucī paṭidissati;</p>
<p class="gathalast">Duggandhaṃ kimidaṃ mīḷhaṃ, kimetaṃ upavāyatī’’ti.</p>
<p class="hangnum"><a name="para872"></a><a name="para872_kn6"></a><span class="paranum">872</span>.</p>
<p class="gatha1"> ‘‘Esa saṃsavako nāma, gambhīro sataporiso;</p>
<p class="gathalast">Yattha vassasahassāni, tuvaṃ paccasi revate’’ti.</p>
<p class="hangnum"><a name="para873"></a><a name="para873_kn6"></a><span class="paranum">873</span>.</p>
<p class="gatha1"> ‘‘Kiṃ <a name="P0.0079"></a> nu kāyena vācāya, manasā dukkaṭaṃ kataṃ;</p>
<p class="gathalast">Kena saṃsavako laddho, gambhīro sataporiso’’ti.</p>
<p class="hangnum"><a name="para874"></a><a name="para874_kn6"></a><span class="paranum">874</span>.</p>
<p class="gatha1"> ‘‘Samaṇe brāhmaṇe cāpi, aññe vāpi vanibbake <span class="note">[vaṇibbake (syā. ka.)]</span>;</p>
<p class="gathalast">Musāvādena vañcesi, taṃ pāpaṃ pakataṃ tayā.</p>
<p class="hangnum"><a name="para875"></a><a name="para875_kn6"></a><span class="paranum">875</span>.</p>
<p class="gatha1"> ‘‘Tena saṃsavako laddho, gambhīro sataporiso;</p>
<p class="gathalast">Tattha vassasahassāni, tuvaṃ paccasi revate.</p>
<p class="hangnum"><a name="para876"></a><a name="para876_kn6"></a><span class="paranum">876</span>.</p>
<p class="gatha1"> ‘‘Hatthepi chindanti athopi pāde, kaṇṇepi chindanti athopi nāsaṃ;</p>
<p class="gathalast">Athopi kākoḷagaṇā samecca, saṅgamma khādanti viphandamāna’’nti.</p>
<p class="hangnum"><a name="para877"></a><a name="para877_kn6"></a><span class="paranum">877</span>.</p>
<p class="gatha1"> ‘‘Sādhu kho maṃ paṭinetha, kāhāmi kusalaṃ bahuṃ;</p>
<p class="gatha2">Dānena samacariyāya, saṃyamena damena ca;</p>
<p class="gathalast">Yaṃ katvā sukhitā honti, na ca pacchānutappare’’ti.</p>
<p class="hangnum"><a name="para878"></a><a name="para878_kn6"></a><span class="paranum">878</span>.</p>
<p class="gatha1"> ‘‘Pure <a name="T0.0093"></a> tuvaṃ pamajjitvā, idāni paridevasi;</p>
<p class="gathalast">Sayaṃ katānaṃ kammānaṃ, vipākaṃ anubhossasī’’ti.</p>
<p class="hangnum"><a name="para879"></a><a name="para879_kn6"></a><span class="paranum">879</span>.</p>
<p class="gatha1"> ‘‘Ko <a name="V0.0057"></a> devalokato manussalokaṃ, gantvāna puṭṭho me evaṃ vadeyya;</p>
<p class="gatha2">‘Nikkhittadaṇḍesu dadātha dānaṃ, acchādanaṃ seyya <span class="note">[sayana (sī.)]</span> mathannapānaṃ;</p>
<p class="gathalast">Nahi maccharī rosako pāpadhammo, saggūpagānaṃ labhati sahabyataṃ’.</p>
<p class="hangnum"><a name="para880"></a><a name="para880_kn6"></a><span class="paranum">880</span>.</p>
<p class="gatha1"> ‘‘Sāhaṃ nūna ito gantvā, yoniṃ laddhāna mānusiṃ;</p>
<p class="gatha2">Vadaññū sīlasampannā, kāhāmi kusalaṃ bahuṃ;</p>
<p class="gathalast">Dānena samacariyāya, saṃyamena damena ca.</p>
<p class="hangnum"><a name="para881"></a><a name="para881_kn6"></a><span class="paranum">881</span>.</p>
<p class="gatha1"> ‘‘Ārāmāni <a name="M0.0076"></a> ca ropissaṃ, dugge saṅkamanāni ca;</p>
<p class="gathalast">Papañca udapānañca, vippasannena cetasā.</p>
<p class="hangnum"><a name="para882"></a><a name="para882_kn6"></a><span class="paranum">882</span>.</p>
<p class="gatha1"> ‘‘Cātuddasiṃ pañcadasiṃ, yā ca pakkhassa aṭṭhamī;</p>
<p class="gathalast">Pāṭihāriyapakkhañca, aṭṭhaṅgasusamāgataṃ.</p>
<p class="hangnum"><a name="para883"></a><a name="para883_kn6"></a><span class="paranum">883</span>.</p>
<p class="gatha1"> ‘‘Uposathaṃ upavasissaṃ, sadā sīlesu saṃvutā;</p>
<p class="gathalast">Na ca dāne pamajjissaṃ, sāmaṃ diṭṭhamidaṃ mayā’’ti;</p>
<p class="hangnum"><a name="para884"></a><a name="para884_kn6"></a><span class="paranum">884</span>.</p>
<p class="gatha1"> Iccevaṃ vippalapantiṃ, phandamānaṃ tato tato;</p>
<p class="gathalast">Khipiṃsu niraye ghore, uddhapādaṃ avaṃsiraṃ.</p>
<p class="hangnum"><a name="para885"></a><a name="para885_kn6"></a><span class="paranum">885</span>.</p>
<p class="gatha1"> ‘‘Ahaṃ pure maccharinī ahosiṃ, paribhāsikā <a name="T0.0094"></a> samaṇabrāhmaṇānaṃ;</p>
<p class="gathalast">Vitathena ca sāmikaṃ vañcayitvā, paccāmahaṃ niraye ghorarūpe’’ti.</p>
<p class="centered">Revatīvimānaṃ dutiyaṃ.</p>
<p class="subhead">3. Chattamāṇavakavimānavatthu</p>
<p class="hangnum"><a name="para886"></a><a name="para886_kn6"></a><span class="paranum">886</span>.</p>
<p class="gatha1"> ‘‘Ye <a name="P0.0080"></a> vadataṃ pavaro manujesu, sakyamunī bhagavā katakicco;</p>
<p class="gathalast">Pāragato balavīriyasamaṅgī <span class="note">[balavīrasamaṅgī (ka.)]</span>, taṃ sugataṃ saraṇatthamupehi.</p>
<p class="hangnum"><a name="para887"></a><a name="para887_kn6"></a><span class="paranum">887</span>.</p>
<p class="gatha1"> ‘‘Rāgavirāgamanejamasokaṃ, dhammamasaṅkhatamappaṭikūlaṃ;</p>
<p class="gathalast">Madhuramimaṃ paguṇaṃ suvibhattaṃ, dhammamimaṃ saraṇatthamupehi.</p>
<p class="hangnum"><a name="para888"></a><a name="para888_kn6"></a><span class="paranum">888</span>.</p>
<p class="gatha1"> ‘‘Yattha <a name="P0.0081"></a> ca dinna mahapphalamāhu, catūsu sucīsu purisayugesu;</p>
<p class="gathalast">Aṭṭha ca puggaladhammadasā te, saṅghamimaṃ saraṇatthamupehi.</p>
<p class="hangnum"><a name="para889"></a><a name="para889_kn6"></a><span class="paranum">889</span>.</p>
<p class="gatha1"> ‘‘Na <a name="M0.0077"></a> tathā tapati nabhe sūriyo, cando ca na bhāsati na phusso;</p>
<p class="gathalast">Yathā atulamidaṃ mahappabhāsaṃ, ko <a name="T0.0095"></a> nu tvaṃ tidivā mahiṃ upāgā.</p>
<p class="hangnum"><a name="para890"></a><a name="para890_kn6"></a><span class="paranum">890</span>.</p>
<p class="gatha1"> ‘‘Chindati <a name="V0.0058"></a> raṃsī pabhaṅkarassa, sādhikavīsatiyojanāni ābhā;</p>
<p class="gathalast">Rattimapi yathā divaṃ karoti, parisuddhaṃ vimalaṃ subhaṃ vimānaṃ.</p>
<p class="hangnum"><a name="para891"></a><a name="para891_kn6"></a><span class="paranum">891</span>.</p>
<p class="gatha1"> ‘‘Bahupadumavicitrapuṇḍarīkaṃ, vokiṇṇaṃ kusumehi nekacittaṃ;</p>
<p class="gathalast">Arajavirajahemajālachannaṃ, ākāse tapati yathāpi sūriyo.</p>
<p class="hangnum"><a name="para892"></a><a name="para892_kn6"></a><span class="paranum">892</span>.</p>
<p class="gatha1"> ‘‘Rattambarapītavasasāhi, agarupiyaṅgucandanussadāhi;</p>
<p class="gathalast">Kañcanatanusannibhattacāhi, paripūraṃ gaganaṃva tārakāhi.</p>
<p class="hangnum"><a name="para893"></a><a name="para893_kn6"></a><span class="paranum">893</span>.</p>
<p class="gatha1"> ‘‘Naranāriyo <span class="note">[naranārī (ka.), nāriyo (?)]</span> bahuketthanekavaṇṇā, kusumavibhūsitābharaṇettha sumanā;</p>
<p class="gathalast">Anilapamuñcitā pavanti <span class="note">[pavāyanti (ka.)]</span> surabhiṃ, tapaniyavitatā suvaṇṇachannā <span class="note">[suvaṇṇacchādanā (sī.)]</span>.</p>
<p class="hangnum"><a name="para894"></a><a name="para894_kn6"></a><span class="paranum">894</span>.</p>
<p class="gatha1"> ‘‘Kissa saṃyamassa <span class="note">[samadamassa (sī.)]</span> ayaṃ vipāko, kenāsi kammaphalenidhūpapanno;</p>
<p class="gathalast">Yathā <a name="T0.0096"></a> ca te adhigatamidaṃ vimānaṃ, tadanupadaṃ avacāsi iṅgha puṭṭho’’ti.</p>
<p class="hangnum"><a name="para895"></a><a name="para895_kn6"></a><span class="paranum">895</span>.</p>
<p class="gatha1"> ‘‘Sayamidha <span class="note">[yamidha (sī. syā. pī.)]</span> pathe samecca māṇavena, satthānusāsi anukampamāno;</p>
<p class="gathalast">Tava ratanavarassa dhammaṃ sutvā, karissāmīti ca bravittha chatto.</p>
<p class="hangnum"><a name="para896"></a><a name="para896_kn6"></a><span class="paranum">896</span>.</p>
<p class="gatha1"> ‘‘Jinavarapavaraṃ <a name="M0.0078"></a> <span class="note">[jinapavaraṃ (syā. ka.)]</span> upehi <span class="note">[upemi (bahūsu)]</span> saraṇaṃ, dhammañcāpi tatheva bhikkhusaṅghaṃ;</p>
<p class="gathalast">Noti paṭhamaṃ avocahaṃ <span class="note">[avocāhaṃ (sī. syā. ka.)]</span> bhante, pacchā te vacanaṃ tathevakāsiṃ.</p>
<p class="hangnum"><a name="para897"></a><a name="para897_kn6"></a><span class="paranum">897</span>.</p>
<p class="gatha1"> ‘‘Mā ca pāṇavadhaṃ vividhaṃ carassu asuciṃ,</p>
<p class="gatha2">Na hi pāṇesu asaññataṃ avaṇṇayiṃsu sappaññā;</p>
<p class="gatha3">Noti paṭhamaṃ avocahaṃ bhante,</p>
<p class="gathalast">Pacchā te vacanaṃ tathevakāsiṃ.</p>
<p class="hangnum"><a name="para898"></a><a name="para898_kn6"></a><span class="paranum">898</span>.</p>
<p class="gatha1"> ‘‘Mā <a name="P0.0082"></a> ca parajanassa rakkhitampi, ādātabbamamaññitho <span class="note">[mamaññittha (sī. pī.)]</span> adinnaṃ;</p>
<p class="gathalast">Noti paṭhamaṃ avocahaṃ bhante, pacchā vacanaṃ tathevakāsiṃ.</p>
<p class="hangnum"><a name="para899"></a><a name="para899_kn6"></a><span class="paranum">899</span>.</p>
<p class="gatha1"> ‘‘Mā ca parajanassa rakkhitāyo, parabhariyā agamā anariyametaṃ;</p>
<p class="gathalast">Noti paṭhamaṃ avocahaṃ bhante, pacchā te vacanaṃ tathevakāsiṃ;</p>
<p class="hangnum"><a name="para900"></a><a name="para900_kn6"></a><span class="paranum">900</span>.</p>
<p class="gatha1"> ‘‘Mā ca vitathaṃ aññathā abhāṇi,</p>
<p class="gatha2">Na <a name="T0.0097"></a> hi musāvādaṃ avaṇṇayiṃsu sappaññā;</p>
<p class="gathalast">Noti paṭhamaṃ avocahaṃ bhante, pacchā te vacanaṃ tathevakāsiṃ.</p>
<p class="hangnum"><a name="para901"></a><a name="para901_kn6"></a><span class="paranum">901</span>.</p>
<p class="gatha1"> ‘‘Yena ca purisassa apeti saññā, taṃ majjaṃ parivajjayassu sabbaṃ;</p>
<p class="gathalast">Noti paṭhamaṃ avocahaṃ bhante, pacchā te vacanaṃ tathevakāsiṃ.</p>
<p class="hangnum"><a name="para902"></a><a name="para902_kn6"></a><span class="paranum">902</span>.</p>
<p class="gatha1"> ‘‘Svāhaṃ idha pañca sikkhā karitvā, paṭipajjitvā tathāgatassa dhamme;</p>
<p class="gathalast">Dvepathamagamāsiṃ coramajjhe, te maṃ tattha vadhiṃsu bhogahetu.</p>
<p class="hangnum"><a name="para903"></a><a name="para903_kn6"></a><span class="paranum">903</span>.</p>
<p class="gatha1"> ‘‘Ettakamidaṃ <a name="M0.0079"></a><a name="V0.0059"></a> anussarāmi kusalaṃ, tato paraṃ na me vijjati aññaṃ;</p>
<p class="gathalast">Tena sucaritena kammunāhaṃ <span class="note">[kammanāhaṃ (sī.)]</span>, uppanno <span class="note">[upapanno (bahūsu)]</span> tidivesu kāmakāmī.</p>
<p class="hangnum"><a name="para904"></a><a name="para904_kn6"></a><span class="paranum">904</span>.</p>
<p class="gatha1"> ‘‘Passa khaṇamuhuttasaññamassa, anudhammappaṭipattiyā vipākaṃ;</p>
<p class="gathalast">Jalamiva yasasā samekkhamānā, bahukā maṃ pihayanti hīnakammā.</p>
<p class="hangnum"><a name="para905"></a><a name="para905_kn6"></a><span class="paranum">905</span>.</p>
<p class="gatha1"> ‘‘Passa katipayāya desanāya, sugatiñcamhi <a name="T0.0098"></a> gato sukhañca patto;</p>
<p class="gathalast">Ye ca te satataṃ suṇanti dhammaṃ, maññe te amataṃ phusanti khemaṃ.</p>
<p class="hangnum"><a name="para906"></a><a name="para906_kn6"></a><span class="paranum">906</span>.</p>
<p class="gatha1"> ‘‘Appampi kataṃ mahāvipākaṃ, vipulaṃ hoti <span class="note">[vipulaphalaṃ (ka.)]</span> tathāgatassa dhamme;</p>
<p class="gathalast">Passa katapuññatāya chatto, obhāseti pathaviṃ yathāpi sūriyo.</p>
<p class="hangnum"><a name="para907"></a><a name="para907_kn6"></a><span class="paranum">907</span>.</p>
<p class="gatha1"> ‘‘Kimidaṃ kusalaṃ kimācarema, icceke hi samecca mantayanti;</p>
<p class="gathalast">Te mayaṃ punareva <span class="note">[punapi (?)]</span> laddha mānusattaṃ, paṭipannā viharemu sīlavanto.</p>
<p class="hangnum"><a name="para908"></a><a name="para908_kn6"></a><span class="paranum">908</span>.</p>
<p class="gatha1"> ‘‘Bahukāro <a name="P0.0083"></a> anukampako ca satthā, iti me sati agamā divā divassa;</p>
<p class="gathalast">Svāhaṃ upagatomhi saccanāmaṃ, anukampassu punapi suṇemu <span class="note">[suṇoma (sī.), suṇomi (syā.)]</span> dhammaṃ.</p>
<p class="hangnum"><a name="para909"></a><a name="para909_kn6"></a><span class="paranum">909</span>.</p>
<p class="gatha1"> ‘‘Ye <a name="M0.0080"></a> cidha <span class="note">[yedha (sī. syā. pī.), ye idha (ka.)]</span> pajahanti kāmarāgaṃ, bhavarāgānusayañca pahāya mohaṃ;</p>
<p class="gathalast">Na ca te punamupenti gabbhaseyyaṃ, parinibbānagatā hi sītibhūtā’’ti.</p>
<p class="centered">Chattamāṇavakavimānaṃ tatiyaṃ.</p>
<p class="subhead">4. Kakkaṭakarasadāyakavimānavatthu</p>
<p class="hangnum"><a name="para910"></a><a name="para910_kn6"></a><span class="paranum">910</span>.</p>
<p class="gatha1"> ‘‘Uccamidaṃ <a name="T0.0099"></a><a name="P0.0084"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā <span class="note">[ruciratthatā (syā. ka.) 646 gāthāyaṃ ‘‘rucakupakiṇṇaṃ’’ti padassa saṃvaṇṇanā passitabbā]</span> subhā.</p>
<p class="hangnum"><a name="para911"></a><a name="para911_kn6"></a><span class="paranum">911</span>.</p>
<p class="gatha1"> ‘‘Tatthacchasi <a name="P0.0085"></a> pivasi khādasi ca, dibbā ca vīṇā pavadanti vagguṃ <span class="note">[vaggu (sī. ka.), vaggū (syā.)]</span>;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para912"></a><a name="para912_kn6"></a><span class="paranum">912</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para913"></a><a name="para913_kn6"></a><span class="paranum">913</span>.</p>
<p class="gatha1"> ‘‘Pucchāmi taṃ deva mahānubhāva, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para914"></a><a name="para914_kn6"></a><span class="paranum">914</span>.</p>
<p class="gatha1"> So devaputto attamano, moggallānena pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalaṃ.</p>
<p class="hangnum"><a name="para915"></a><a name="para915_kn6"></a><span class="paranum">915</span>.</p>
<p class="gatha1"> ‘‘Satisamuppādakaro<a name="V0.0060"></a>, dvāre kakkaṭako ṭhito;</p>
<p class="gathalast">Niṭṭhito jātarūpassa, sobhati dasapādako.</p>
<p class="hangnum"><a name="para916"></a><a name="para916_kn6"></a><span class="paranum">916</span>.</p>
<p class="gatha1"> ‘‘Tena <a name="M0.0081"></a> metādiso vaṇṇo, tena me idha mijjhati;</p>
<p class="gathalast">Uppajjanti <a name="T0.0100"></a> ca me bhogā, ye keci manaso piyā.</p>
<p class="hangnum"><a name="para917"></a><a name="para917_kn6"></a><span class="paranum">917</span>.</p>
<p class="gatha1"> ‘‘Akkhāmi te bhikkhu mahānubhāva, manussabhūto yamakāsi puññaṃ;</p>
<p class="gathalast">Tenamhi evaṃ jalitānubhāvo, vaṇṇo ca me sabbadisā pabhāsatī’’ti.</p>
<p class="centered">Kakkaṭakarasadāyakavimānaṃ catutthaṃ.</p>
<p class="bodytext">(Anantaraṃ pañcavimānaṃ yathā kakkaṭakarasadāyakavimānaṃ tathā vitthāretabbaṃ)</p>
<p class="subhead">5. Dvārapālavimānavatthu</p>
<p class="hangnum"><a name="para918"></a><a name="para918_kn6"></a><span class="paranum">918</span>.</p>
<p class="gatha1"> ‘‘Uccamidaṃ <a name="P0.0086"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para919"></a><a name="para919_kn6"></a><span class="paranum">919</span>.</p>
<p class="gatha1"> ‘‘Tatthacchasi pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para920"></a><a name="para920_kn6"></a><span class="paranum">920</span>.</p>
<p class="gatha1"> ‘‘Kena tetādiso vaṇṇo…pe… <a name="T0.0101"></a> vaṇṇo ca te sabbadisā pabhāsatī’’ti.</p>
<p class="hangnum"><a name="para922"></a><a name="para922_kn6"></a><span class="paranum">922</span>.</p>
<p class="gatha1"> So devaputto attamano, moggallānena pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalaṃ.</p>
<p class="hangnum"><a name="para923"></a><a name="para923_kn6"></a><span class="paranum">923</span>.</p>
<p class="gatha1"> ‘‘Dibbaṃ mamaṃ vassasahassamāyu, vācābhigītaṃ manasā pavattitaṃ;</p>
<p class="gathalast">Ettāvatā ṭhassati puññakammo, dibbehi kāmehi samaṅgibhūto.</p>
<p class="hangnum"><a name="para924"></a><a name="para924_kn6"></a><span class="paranum">924</span>.</p>
<p class="gatha1"> ‘‘Tena <a name="M0.0082"></a> metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Dvārapālavimānaṃ pañcamaṃ.</p>
<p class="subhead">6. Paṭhamakaraṇīyavimānavatthu</p>
<p class="hangnum"><a name="para926"></a><a name="para926_kn6"></a><span class="paranum">926</span>.</p>
<p class="gatha1"> ‘‘Uccamidaṃ maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para927"></a><a name="para927_kn6"></a><span class="paranum">927</span>.</p>
<p class="gatha1"> ‘‘Tatthacchasi <a name="V0.0061"></a> pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para928"></a><a name="para928_kn6"></a><span class="paranum">928</span>.</p>
<p class="gatha1"> ‘‘Kena tetādiso vaṇṇo…pe…</p>
<p class="gathalast">Vaṇṇo ca te sabbadisā pabhāsatī’’ti.</p>
<p class="hangnum"><a name="para930"></a><a name="para930_kn6"></a><span class="paranum">930</span>.</p>
<p class="gatha1"> So devaputto attamano…pe…yassa kammassidaṃ phalaṃ.</p>
<p class="hangnum"><a name="para931"></a><a name="para931_kn6"></a><span class="paranum">931</span>.</p>
<p class="gatha1"> ‘‘Karaṇīyāni puññāni, paṇḍitena vijānatā;</p>
<p class="gathalast">Sammaggatesu buddhesu, yattha dinnaṃ mahapphalaṃ.</p>
<p class="hangnum"><a name="para932"></a><a name="para932_kn6"></a><span class="paranum">932</span>.</p>
<p class="gatha1"> ‘‘Atthāya vata me buddho, araññā gāmamāgato;</p>
<p class="gathalast">Tattha <a name="T0.0102"></a> cittaṃ pasādetvā, tāvatiṃsūpago ahaṃ <span class="note">[ahuṃ (sī.)]</span>.</p>
<p class="hangnum"><a name="para933"></a><a name="para933_kn6"></a><span class="paranum">933</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Paṭhamakaraṇīyavimānaṃ chaṭṭhaṃ.</p>
<p class="subhead">7. Dutiyakaraṇīyavimānavatthu</p>
<p class="hangnum"><a name="para935"></a><a name="para935_kn6"></a><span class="paranum">935</span>.</p>
<p class="gatha1"> ‘‘Uccamidaṃ <a name="M0.0083"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para936"></a><a name="para936_kn6"></a><span class="paranum">936</span>.</p>
<p class="gatha1"> ‘‘Tatthacchasi pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para937"></a><a name="para937_kn6"></a><span class="paranum">937</span>.</p>
<p class="gatha1"> ‘‘Kena tetādiso vaṇṇo…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para939"></a><a name="para939_kn6"></a><span class="paranum">939</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para940"></a><a name="para940_kn6"></a><span class="paranum">940</span>.</p>
<p class="gatha1"> ‘‘Karaṇīyāni puññāni, paṇḍitena vijānatā;</p>
<p class="gathalast">Sammaggatesu bhikkhūsu, yattha dinnaṃ mahapphalaṃ.</p>
<p class="hangnum"><a name="para941"></a><a name="para941_kn6"></a><span class="paranum">941</span>.</p>
<p class="gatha1"> ‘‘Atthāya vata me bhikkhu, araññā gāmamāgato;</p>
<p class="gathalast">Tattha cittaṃ pasādetvā, tāvatiṃsūpago ahaṃ.</p>
<p class="hangnum"><a name="para942"></a><a name="para942_kn6"></a><span class="paranum">942</span>.</p>
<p class="gatha1"> ‘‘Tena <a name="P0.0087"></a> metādiso vaṇṇo…pe…</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">Dutiyakaraṇīyavimānaṃ sattamaṃ.</p>
<p class="subhead">8. Paṭhamasūcivimānavatthu</p>
<p class="hangnum"><a name="para944"></a><a name="para944_kn6"></a><span class="paranum">944</span>.</p>
<p class="gatha1"> ‘‘Uccamidaṃ <a name="V0.0062"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para945"></a><a name="para945_kn6"></a><span class="paranum">945</span>.</p>
<p class="gatha1"> ‘‘Tatthacchasi <a name="M0.0084"></a> pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para946"></a><a name="para946_kn6"></a><span class="paranum">946</span>.</p>
<p class="gatha1"> ‘‘Kena tetādiso vaṇṇo…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para948"></a><a name="para948_kn6"></a><span class="paranum">948</span>.</p>
<p class="gatha1"> So <a name="T0.0103"></a> devaputto attamano…pe… yassa kammassidaṃ phalaṃ.</p>
<p class="hangnum"><a name="para949"></a><a name="para949_kn6"></a><span class="paranum">949</span>.</p>
<p class="gatha1"> ‘‘Yaṃ dadāti na taṃ hoti,</p>
<p class="gatha2">Yañceva dajjā tañceva seyyo;</p>
<p class="gathalast">Sūci dinnā sūcimeva seyyo.</p>
<p class="hangnum"><a name="para950"></a><a name="para950_kn6"></a><span class="paranum">950</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Paṭhamasūcivimānaṃ aṭṭhamaṃ.</p>
<p class="subhead">9. Dutiyasūcivimānavatthu</p>
<p class="hangnum"><a name="para952"></a><a name="para952_kn6"></a><span class="paranum">952</span>.</p>
<p class="gatha1"> ‘‘Uccamidaṃ maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para953"></a><a name="para953_kn6"></a><span class="paranum">953</span>.</p>
<p class="gatha1"> ‘‘Tatthacchasi pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para954"></a><a name="para954_kn6"></a><span class="paranum">954</span>.</p>
<p class="gatha1"> ‘‘Kena tetādiso vaṇṇo…pe… vaṇṇo <a name="T0.0104"></a> ca te sabbadisā pabhāsatī’’ti.</p>
<p class="hangnum"><a name="para956"></a><a name="para956_kn6"></a><span class="paranum">956</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para957"></a><a name="para957_kn6"></a><span class="paranum">957</span>.</p>
<p class="gatha1"> ‘‘Ahaṃ manussesu manussabhūto,purimajātiyā manussaloke.</p>
<p class="hangnum"><a name="para958"></a><a name="para958_kn6"></a><span class="paranum">958</span>.</p>
<p class="gatha1"> ‘‘Addasaṃ <a name="M0.0085"></a> virajaṃ bhikkhuṃ, vippasannamanāvilaṃ;</p>
<p class="gathalast">Tassa adāsahaṃ sūciṃ, pasanno sehi pāṇibhi.</p>
<p class="hangnum"><a name="para959"></a><a name="para959_kn6"></a><span class="paranum">959</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Dutiyasūcivimānaṃ navamaṃ.</p>
<p class="subhead">10. Paṭhamanāgavimānavatthu</p>
<p class="hangnum"><a name="para961"></a><a name="para961_kn6"></a><span class="paranum">961</span>.</p>
<p class="gatha1"> ‘‘Susukkakhandhaṃ <a name="V0.0063"></a><a name="P0.0088"></a> abhiruyha nāgaṃ, akācinaṃ dantiṃ baliṃ mahājavaṃ;</p>
<p class="gathalast">Abhiruyha gajavaraṃ <span class="note">[gajaṃ varaṃ (syā.)]</span> sukappitaṃ, idhāgamā vehāyasaṃ antalikkhe.</p>
<p class="hangnum"><a name="para962"></a><a name="para962_kn6"></a><span class="paranum">962</span>.</p>
<p class="gatha1"> ‘‘Nāgassa dantesu duvesu nimmitā, acchodakā paduminiyo suphullā;</p>
<p class="gathalast">Padumesu ca turiyagaṇā pavajjare, imā ca naccanti manoharāyo.</p>
<p class="hangnum"><a name="para963"></a><a name="para963_kn6"></a><span class="paranum">963</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para964"></a><a name="para964_kn6"></a><span class="paranum">964</span>.</p>
<p class="gatha1"> So devaputto attamano, moggallānena pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalaṃ.</p>
<p class="hangnum"><a name="para965"></a><a name="para965_kn6"></a><span class="paranum">965</span>.</p>
<p class="gatha1"> ‘‘Aṭṭheva muttapupphāni, kassapassa mahesino <span class="note">[bhagavato (syā. ka.)]</span>;</p>
<p class="gathalast">Thūpasmiṃ abhiropesiṃ, pasanno sehi pāṇibhi.</p>
<p class="hangnum"><a name="para966"></a><a name="para966_kn6"></a><span class="paranum">966</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Paṭhamanāgavimānaṃ dasamaṃ.</p>
<p class="subhead">11. Dutiyanāgavimānavatthu</p>
<p class="hangnum"><a name="para968"></a><a name="para968_kn6"></a><span class="paranum">968</span>.</p>
<p class="gatha1"> ‘‘Mahantaṃ <a name="M0.0086"></a><a name="P0.0089"></a> nāgaṃ abhiruyha, sabbasetaṃ gajuttamaṃ;</p>
<p class="gatha2">Vanā vanaṃ anupariyāsi, nārīgaṇapurakkhato;</p>
<p class="gathalast">Obhāsento disā sabbā, osadhī viya tārakā.</p>
<p class="hangnum"><a name="para969"></a><a name="para969_kn6"></a><span class="paranum">969</span>.</p>
<p class="gatha1"> ‘‘Kena tetādiso vaṇṇo…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para971"></a><a name="para971_kn6"></a><span class="paranum">971</span>.</p>
<p class="gatha1"> So devaputto attamano, vaṅgīseneva pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalaṃ.</p>
<p class="hangnum"><a name="para972"></a><a name="para972_kn6"></a><span class="paranum">972</span>.</p>
<p class="gatha1"> ‘‘Ahaṃ manussesu manussabhūto, upāsako cakkhumato ahosiṃ;</p>
<p class="gathalast">Pāṇātipātā virato ahosiṃ, loke adinnaṃ parivajjayissaṃ.</p>
<p class="hangnum"><a name="para973"></a><a name="para973_kn6"></a><span class="paranum">973</span>.</p>
<p class="gatha1"> ‘‘Amajjapo <a name="T0.0105"></a> no ca musā abhāṇiṃ <span class="note">[abhāsiṃ (sī. ka.)]</span>, sakena dārena ca tuṭṭho ahosiṃ;</p>
<p class="gathalast">Annañca pānañca pasannacitto, sakkacca dānaṃ vipulaṃ adāsiṃ.</p>
<p class="hangnum"><a name="para974"></a><a name="para974_kn6"></a><span class="paranum">974</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Dutiyanāgavimānaṃ ekādasamaṃ.</p>
<p class="subhead">12. Tatiyanāgavimānavatthu</p>
<p class="hangnum"><a name="para976"></a><a name="para976_kn6"></a><span class="paranum">976</span>.</p>
<p class="gatha1"> ‘‘Ko <a name="V0.0064"></a><a name="P0.0090"></a> nu dibbena yānena, sabbasetena hatthinā;</p>
<p class="gathalast">Turiyatāḷitanigghoso, antalikkhe mahīyati.</p>
<p class="hangnum"><a name="para977"></a><a name="para977_kn6"></a><span class="paranum">977</span>.</p>
<p class="gatha1"> ‘‘Devatā nusi gandhabbo, adu <span class="note">[ādu (sī. syā.)]</span> sakko purindado;</p>
<p class="gathalast">Ajānantā taṃ pucchāma, kathaṃ jānemu taṃ maya’’nti.</p>
<p class="hangnum"><a name="para978"></a><a name="para978_kn6"></a><span class="paranum">978</span>.</p>
<p class="gatha1"> ‘‘Namhi <a name="M0.0087"></a> devo na gandhabbo, nāpi <span class="note">[nāmhi (ka.)]</span> sakko purindado;</p>
<p class="gathalast">Sudhammā nāma ye devā, tesaṃ aññataro aha’’nti.</p>
<p class="hangnum"><a name="para979"></a><a name="para979_kn6"></a><span class="paranum">979</span>.</p>
<p class="gatha1"> ‘‘Pucchāma devaṃ sudhammaṃ <span class="note">[deva sudhamma (syā.), deva sudhammaṃ (ka.)]</span>, puthuṃ katvāna añjaliṃ;</p>
<p class="gathalast">Kiṃ katvā mānuse kammaṃ, sudhammaṃ upapajjatī’’ti.</p>
<p class="hangnum"><a name="para980"></a><a name="para980_kn6"></a><span class="paranum">980</span>.</p>
<p class="gatha1"> ‘‘Ucchāgāraṃ tiṇāgāraṃ, vatthāgārañca yo dade;</p>
<p class="gathalast">Tiṇṇaṃ aññataraṃ datvā, sudhammaṃ upapajjatī’’ti.</p>
<p class="centered">Tatiyanāgavimānaṃ dvādasamaṃ.</p>
<p class="subhead">13. Cūḷarathavimānavatthu</p>
<p class="hangnum"><a name="para981"></a><a name="para981_kn6"></a><span class="paranum">981</span>.</p>
<p class="gatha1"> ‘‘Daḷhadhammā nisārassa, dhanuṃ olubbha tiṭṭhasi;</p>
<p class="gathalast">Khattiyo nusi rājañño, adu luddo vanecaro’’ti <span class="note">[vanācaroti (syā. ka.)]</span>.</p>
<p class="hangnum"><a name="para982"></a><a name="para982_kn6"></a><span class="paranum">982</span>.</p>
<p class="gatha1"> ‘‘Assakādhipatissāhaṃ<a name="T0.0106"></a>, bhante putto vanecaro;</p>
<p class="gathalast">Nāmaṃ me bhikkhu te brūmi, sujāto iti maṃ vidū <span class="note">[viduṃ (sī.)]</span>.</p>
<p class="hangnum"><a name="para983"></a><a name="para983_kn6"></a><span class="paranum">983</span>.</p>
<p class="gatha1"> ‘‘Mige gavesamānohaṃ, ogāhanto brahāvanaṃ;</p>
<p class="gathalast">Migaṃ tañceva <span class="note">[migaṃ gantveva (syā.), migavadhañca (ka.)]</span> nāddakkhiṃ, tañca disvā ṭhito aha’’nti.</p>
<p class="hangnum"><a name="para984"></a><a name="para984_kn6"></a><span class="paranum">984</span>.</p>
<p class="gatha1"> ‘‘Svāgataṃ <a name="P0.0091"></a> te mahāpuñña, atho te adurāgataṃ;</p>
<p class="gathalast">Etto udakamādāya, pāde pakkhālayassu te.</p>
<p class="hangnum"><a name="para985"></a><a name="para985_kn6"></a><span class="paranum">985</span>.</p>
<p class="gatha1"> ‘‘Idampi pānīyaṃ sītaṃ, ābhataṃ girigabbharā;</p>
<p class="gathalast">Rājaputta tato pitvā <span class="note">[pītvā (sī. syā.)]</span>, santhatasmiṃ upāvisā’’ti.</p>
<p class="hangnum"><a name="para986"></a><a name="para986_kn6"></a><span class="paranum">986</span>.</p>
<p class="gatha1"> ‘‘Kalyāṇī vata te vācā, savanīyā mahāmuni;</p>
<p class="gathalast">Nelā atthavatī <span class="note">[catthavatī (sī.)]</span> vaggu, mantvā <span class="note">[mantā (syā. pī. ka.)]</span> atthañca bhāsasi <span class="note">[bhāsase (sī.)]</span>.</p>
<p class="hangnum"><a name="para987"></a><a name="para987_kn6"></a><span class="paranum">987</span>.</p>
<p class="gatha1"> ‘‘Kā <a name="V0.0065"></a> te rati vane viharato, isinisabha vadehi puṭṭho;</p>
<p class="gathalast">Tava vacanapathaṃ nisāmayitvā, atthadhammapadaṃ samācaremase’’ti.</p>
<p class="hangnum"><a name="para988"></a><a name="para988_kn6"></a><span class="paranum">988</span>.</p>
<p class="gatha1"> ‘‘Ahiṃsā <a name="M0.0088"></a> sabbapāṇīnaṃ, kumāramhāka ruccati;</p>
<p class="gathalast">Theyyā ca aticārā ca, majjapānā ca ārati.</p>
<p class="hangnum"><a name="para989"></a><a name="para989_kn6"></a><span class="paranum">989</span>.</p>
<p class="gatha1"> ‘‘Ārati samacariyā ca, bāhusaccaṃ kataññutā;</p>
<p class="gathalast">Diṭṭheva dhamme pāsaṃsā, dhammā ete pasaṃsiyāti.</p>
<p class="hangnum"><a name="para990"></a><a name="para990_kn6"></a><span class="paranum">990</span>.</p>
<p class="gatha1"> ‘‘Santike maraṇaṃ tuyhaṃ, oraṃ māsehi pañcahi;</p>
<p class="gathalast">Rājaputta <a name="T0.0107"></a> vijānāhi, attānaṃ parimocayā’’ti.</p>
<p class="hangnum"><a name="para991"></a><a name="para991_kn6"></a><span class="paranum">991</span>.</p>
<p class="gatha1"> ‘‘Katamaṃ svāhaṃ janapadaṃ gantvā, kiṃ kammaṃ kiñca porisaṃ;</p>
<p class="gathalast">Kāya vā pana vijjāya, bhaveyyaṃ ajarāmaro’’ti.</p>
<p class="hangnum"><a name="para992"></a><a name="para992_kn6"></a><span class="paranum">992</span>.</p>
<p class="gatha1"> ‘‘Na vijjate so padeso, kammaṃ vijjā ca porisaṃ;</p>
<p class="gathalast">Yattha gantvā bhave macco, rājaputtājarāmaro.</p>
<p class="hangnum"><a name="para993"></a><a name="para993_kn6"></a><span class="paranum">993</span>.</p>
<p class="gatha1"> ‘‘Mahaddhanā mahābhogā, raṭṭhavantopi khattiyā;</p>
<p class="gathalast">Pahūtadhanadhaññāse, tepi no <span class="note">[tepi na (bahūsu)]</span> ajarāmarā.</p>
<p class="hangnum"><a name="para994"></a><a name="para994_kn6"></a><span class="paranum">994</span>.</p>
<p class="gatha1"> ‘‘Yadi te sutā andhakaveṇḍuputtā <span class="note">[andhakaveṇhuputtā (sī.), aṇḍakaveṇḍaputtā (syā. ka.)]</span>, sūrā vīrā vikkantappahārino;</p>
<p class="gathalast">Tepi āyukkhayaṃ pattā, viddhastā sassatīsamā.</p>
<p class="hangnum"><a name="para995"></a><a name="para995_kn6"></a><span class="paranum">995</span>.</p>
<p class="gatha1"> ‘‘Khattiyā brāhmaṇā vessā, suddā caṇḍālapukkusā;</p>
<p class="gathalast">Ete caññe ca jātiyā, tepi no ajarāmarā.</p>
<p class="hangnum"><a name="para996"></a><a name="para996_kn6"></a><span class="paranum">996</span>.</p>
<p class="gatha1"> ‘‘Ye mantaṃ parivattenti, chaḷaṅgaṃ brahmacintitaṃ;</p>
<p class="gathalast">Ete caññe ca vijjāya, tepi no ajarāmarā.</p>
<p class="hangnum"><a name="para997"></a><a name="para997_kn6"></a><span class="paranum">997</span>.</p>
<p class="gatha1"> ‘‘Isayo cāpi ye santā, saññatattā tapassino;</p>
<p class="gathalast">Sarīraṃ tepi kālena, vijahanti tapassino.</p>
<p class="hangnum"><a name="para998"></a><a name="para998_kn6"></a><span class="paranum">998</span>.</p>
<p class="gatha1"> ‘‘Bhāvitattāpi <a name="P0.0092"></a> arahanto, katakiccā anāsavā;</p>
<p class="gathalast">Nikkhipanti imaṃ dehaṃ, puññapāpaparikkhayā’’ti.</p>
<p class="hangnum"><a name="para999"></a><a name="para999_kn6"></a><span class="paranum">999</span>.</p>
<p class="gatha1"> ‘‘Subhāsitā atthavatī, gāthāyo te mahāmuni;</p>
<p class="gathalast">Nijjhattomhi <a name="T0.0108"></a> subhaṭṭhena, tvañca me saraṇaṃ bhavā’’ti.</p>
<p class="hangnum"><a name="para1000"></a><a name="para1000_kn6"></a><span class="paranum">1000</span>.</p>
<p class="gatha1"> ‘‘Mā <a name="M0.0089"></a> maṃ tvaṃ saraṇaṃ gaccha, tameva saraṇaṃ vaja <span class="note">[bhaja (ka.)]</span>;</p>
<p class="gathalast">Sakyaputtaṃ mahāvīraṃ, yamahaṃ saraṇaṃ gato’’ti.</p>
<p class="hangnum"><a name="para1001"></a><a name="para1001_kn6"></a><span class="paranum">1001</span>.</p>
<p class="gatha1"> ‘‘Katarasmiṃ so janapade, satthā tumhāka mārisa;</p>
<p class="gathalast">Ahampi daṭṭhuṃ gacchissaṃ, jinaṃ appaṭipuggala’’nti.</p>
<p class="hangnum"><a name="para1002"></a><a name="para1002_kn6"></a><span class="paranum">1002</span>.</p>
<p class="gatha1"> ‘‘Puratthimasmiṃ <a name="V0.0066"></a> janapade, okkākakulasambhavo;</p>
<p class="gathalast">Tatthāsi purisājañño, so ca kho parinibbuto’’ti.</p>
<p class="hangnum"><a name="para1003"></a><a name="para1003_kn6"></a><span class="paranum">1003</span>.</p>
<p class="gatha1"> ‘‘Sace hi buddho tiṭṭheyya, satthā tumhāka mārisa;</p>
<p class="gathalast">Yojanāni sahassāni, gaccheyyaṃ <span class="note">[gacche (syā. pī. ka.)]</span> payirupāsituṃ.</p>
<p class="hangnum"><a name="para1004"></a><a name="para1004_kn6"></a><span class="paranum">1004</span>.</p>
<p class="gatha1"> ‘‘Yato ca kho <span class="note">[yatā kho (pī. ka.)]</span> parinibbuto, satthā tumhāka mārisa;</p>
<p class="gathalast">Nibbutampi <span class="note">[parinibbutaṃ (syā. ka.)]</span> mahāvīraṃ, gacchāmi saraṇaṃ ahaṃ.</p>
<p class="hangnum"><a name="para1005"></a><a name="para1005_kn6"></a><span class="paranum">1005</span>.</p>
<p class="gatha1"> ‘‘Upemi saraṇaṃ buddhaṃ, dhammañcāpi anuttaraṃ;</p>
<p class="gathalast">Saṅghañca naradevassa, gacchāmi saraṇaṃ ahaṃ.</p>
<p class="hangnum"><a name="para1006"></a><a name="para1006_kn6"></a><span class="paranum">1006</span>.</p>
<p class="gatha1"> ‘‘Pāṇātipātā viramāmi khippaṃ, loke adinnaṃ parivajjayāmi;</p>
<p class="gathalast">Amajjapo no ca musā bhaṇāmi, sakena dārena ca homi tuṭṭho’’ti.</p>
<p class="hangnum"><a name="para1007"></a><a name="para1007_kn6"></a><span class="paranum">1007</span>.</p>
<p class="gatha1"> ‘‘Sahassaraṃsīva yathā mahappabho, disaṃ yathā bhāti nabhe anukkamaṃ;</p>
<p class="gathalast">Tathāpakāro <span class="note">[tathappakāro (sī. syā.)]</span> tavāyaṃ <span class="note">[tavayaṃ (sī. pī.)]</span> mahāratho, samantato <a name="T0.0109"></a> yojanasattamāyato.</p>
<p class="hangnum"><a name="para1008"></a><a name="para1008_kn6"></a><span class="paranum">1008</span>.</p>
<p class="gatha1"> ‘‘Suvaṇṇapaṭṭehi samantamotthaṭo, urassa muttāhi maṇīhi cittito;</p>
<p class="gathalast">Lekhā suvaṇṇassa ca rūpiyassa ca, sobhenti veḷuriyamayā sunimmitā.</p>
<p class="hangnum"><a name="para1009"></a><a name="para1009_kn6"></a><span class="paranum">1009</span>.</p>
<p class="gatha1"> ‘‘Sīsañcidaṃ <a name="M0.0090"></a> veḷuriyassa nimmitaṃ, yugañcidaṃ lohitakāya cittitaṃ;</p>
<p class="gathalast">Yuttā suvaṇṇassa ca rūpiyassa ca, sobhanti assā ca ime manojavā.</p>
<p class="hangnum"><a name="para1010"></a><a name="para1010_kn6"></a><span class="paranum">1010</span>.</p>
<p class="gatha1"> ‘‘So tiṭṭhasi hemarathe adhiṭṭhito, devānamindova sahassavāhano;</p>
<p class="gathalast">Pucchāmi tāhaṃ yasavanta kovidaṃ <span class="note">[kovida (ka.)]</span>, kathaṃ tayā laddho ayaṃ uḷāro’’ti.</p>
<p class="hangnum"><a name="para1011"></a><a name="para1011_kn6"></a><span class="paranum">1011</span>.</p>
<p class="gatha1"> ‘‘Sujāto <a name="P0.0093"></a> nāmahaṃ bhante, rājaputto pure ahuṃ;</p>
<p class="gathalast">Tvañca maṃ anukampāya, saññamasmiṃ nivesayi.</p>
<p class="hangnum"><a name="para1012"></a><a name="para1012_kn6"></a><span class="paranum">1012</span>.</p>
<p class="gatha1"> ‘‘Khīṇāyukañca maṃ ñatvā, sarīraṃ pādāsi satthuno;</p>
<p class="gathalast">Imaṃ sujāta pūjehi, taṃ te atthāya hehiti.</p>
<p class="hangnum"><a name="para1013"></a><a name="para1013_kn6"></a><span class="paranum">1013</span>.</p>
<p class="gatha1"> ‘‘Tāhaṃ gandhehi mālehi, pūjayitvā samuyyuto;</p>
<p class="gathalast">Pahāya mānusaṃ dehaṃ, upapannomhi nandanaṃ.</p>
<p class="hangnum"><a name="para1014"></a><a name="para1014_kn6"></a><span class="paranum">1014</span>.</p>
<p class="gatha1"> ‘‘Nandane <a name="T0.0110"></a> ca vane <span class="note">[nandanopavane (sī.), nandane pavane (syā. ka.)]</span> ramme, nānādijagaṇāyute;</p>
<p class="gathalast">Ramāmi naccagītehi, accharāhi purakkhato’’ti.</p>
<p class="centered">Cūḷarathavimānaṃ terasamaṃ.</p>
<p class="subhead">14. Mahārathavimānavatthu</p>
<p class="hangnum"><a name="para1015"></a><a name="para1015_kn6"></a><span class="paranum">1015</span>.</p>
<p class="gatha1"> ‘‘Sahassayuttaṃ <a name="V0.0067"></a><a name="P0.0094"></a> hayavāhanaṃ subhaṃ, āruyhimaṃ sandanaṃ nekacittaṃ;</p>
<p class="gathalast">Uyyānabhūmiṃ abhito anukkamaṃ, purindado bhūtapatīva vāsavo.</p>
<p class="hangnum"><a name="para1016"></a><a name="para1016_kn6"></a><span class="paranum">1016</span>.</p>
<p class="gatha1"> ‘‘Sovaṇṇamayā te rathakubbarā ubho, phalehi <span class="note">[thalehi (sī.)]</span> aṃsehi atīva saṅgatā;</p>
<p class="gathalast">Sujātagumbā naravīraniṭṭhitā, virocatī pannaraseva cando.</p>
<p class="hangnum"><a name="para1017"></a><a name="para1017_kn6"></a><span class="paranum">1017</span>.</p>
<p class="gatha1"> ‘‘Suvaṇṇajālāvatato <a name="M0.0091"></a> ratho ayaṃ, bahūhi nānāratanehi cittito;</p>
<p class="gathalast">Sunandighoso ca subhassaro ca, virocatī cāmarahatthabāhubhi.</p>
<p class="hangnum"><a name="para1018"></a><a name="para1018_kn6"></a><span class="paranum">1018</span>.</p>
<p class="gatha1"> ‘‘Imā ca nābhyo manasābhinimmitā, rathassa pādantaramajjhabhūsitā;</p>
<p class="gathalast">Imā ca nābhyo satarājicittitā, sateratā vijjurivappabhāsare.</p>
<p class="hangnum"><a name="para1019"></a><a name="para1019_kn6"></a><span class="paranum">1019</span>.</p>
<p class="gatha1"> ‘‘Anekacittāvatato <a name="T0.0111"></a> ratho ayaṃ, puthū ca nemī ca sahassaraṃsiko;</p>
<p class="gathalast">Tesaṃ saro suyyati <span class="note">[sūyati (sī.)]</span> vaggurūpo, pañcaṅgikaṃ turiyamivappavāditaṃ.</p>
<p class="hangnum"><a name="para1020"></a><a name="para1020_kn6"></a><span class="paranum">1020</span>.</p>
<p class="gatha1"> ‘‘Sirasmiṃ <a name="P0.0095"></a> cittaṃ maṇicandakappitaṃ, sadā visuddhaṃ ruciraṃ pabhassaraṃ;</p>
<p class="gathalast">Suvaṇṇarājīhi atīva saṅgataṃ, veḷuriyarājīva atīva sobhati.</p>
<p class="hangnum"><a name="para1021"></a><a name="para1021_kn6"></a><span class="paranum">1021</span>.</p>
<p class="gatha1"> ‘‘Ime ca vāḷī maṇicandakappitā, ārohakambū sujavā brahūpamā.</p>
<p class="gathalast">Brahā mahantā balino mahājavā, mano tavaññāya tatheva siṃsare <span class="note">[sabbare (ka.), sappare (?)]</span>.</p>
<p class="hangnum"><a name="para1022"></a><a name="para1022_kn6"></a><span class="paranum">1022</span>.</p>
<p class="gatha1"> ‘‘Ime ca sabbe sahitā catukkamā, mano tavaññāya tatheva siṃsare;</p>
<p class="gathalast">Samaṃ vahantā mudukā anuddhatā, āmodamānā turagāna <span class="note">[turaṅgāna (ka.)]</span> muttamā.</p>
<p class="hangnum"><a name="para1023"></a><a name="para1023_kn6"></a><span class="paranum">1023</span>.</p>
<p class="gatha1"> ‘‘Dhunanti vagganti patanti <span class="note">[pavattanti (pī. ka.)]</span> cambare, abbhuddhunantā sukate piḷandhane;</p>
<p class="gathalast">Tesaṃ saro suyyati vaggurūpo, pañcaṅgikaṃ <a name="T0.0112"></a> turiyamivappavāditaṃ.</p>
<p class="hangnum"><a name="para1024"></a><a name="para1024_kn6"></a><span class="paranum">1024</span>.</p>
<p class="gatha1"> ‘‘Rathassa <a name="M0.0092"></a> ghoso apiḷandhanāna ca, khurassa nādo <span class="note">[nādī (syā.), nādi (pī. ka.)]</span> abhihiṃsanāya ca;</p>
<p class="gathalast">Ghoso suvaggū samitassa suyyati, gandhabbatūriyāni vicitrasaṃvane.</p>
<p class="hangnum"><a name="para1025"></a><a name="para1025_kn6"></a><span class="paranum">1025</span>.</p>
<p class="gatha1"> ‘‘Rathe ṭhitā tā migamandalocanā, āḷārapamhā hasitā piyaṃvadā;</p>
<p class="gathalast">Veḷuriyajālāvatatā tanucchavā, sadeva gandhabbasūraggapūjitā.</p>
<p class="hangnum"><a name="para1026"></a><a name="para1026_kn6"></a><span class="paranum">1026</span>.</p>
<p class="gatha1"> ‘‘Tā rattarattambarapītavāsasā, visālanettā abhirattalocanā;</p>
<p class="gathalast">Kule sujātā sutanū sucimhitā, rathe ṭhitā pañjalikā upaṭṭhitā.</p>
<p class="hangnum"><a name="para1027"></a><a name="para1027_kn6"></a><span class="paranum">1027</span>.</p>
<p class="gatha1"> ‘‘Tā kambukeyūradharā suvāsasā, sumajjhimā ūruthanūpapannā;</p>
<p class="gathalast">Vaṭṭaṅguliyo sumukhā sudassanā, rathe ṭhitā pañjalikā upaṭṭhitā.</p>
<p class="hangnum"><a name="para1028"></a><a name="para1028_kn6"></a><span class="paranum">1028</span>.</p>
<p class="gatha1"> ‘‘Aññā suveṇī susu missakesiyo, samaṃ vibhattāhi pabhassarāhi ca;</p>
<p class="gathalast">Anubbatā tā tava mānase ratā, rathe ṭhitā pañjalikā upaṭṭhitā.</p>
<p class="hangnum"><a name="para1029"></a><a name="para1029_kn6"></a><span class="paranum">1029</span>.</p>
<p class="gatha1"> ‘‘Āveḷiniyo <a name="V0.0068"></a> padumuppalacchadā, alaṅkatā candanasāravāsitā <span class="note">[vositā (syā.), bhūsitā (ka.)]</span>;</p>
<p class="gathalast">Anubbatā <a name="T0.0113"></a> tā tava mānase ratā, rathe ṭhitā pañjalikā upaṭṭhitā.</p>
<p class="hangnum"><a name="para1030"></a><a name="para1030_kn6"></a><span class="paranum">1030</span>.</p>
<p class="gatha1"> ‘‘Tā <a name="P0.0096"></a> māliniyo padumuppalacchadā, alaṅkatā candanasāravāsitā;</p>
<p class="gathalast">Anubbatā tā tava mānase ratā, rathe ṭhitā pañjalikā upaṭṭhitā.</p>
<p class="hangnum"><a name="para1031"></a><a name="para1031_kn6"></a><span class="paranum">1031</span>.</p>
<p class="gatha1"> ‘‘Kaṇṭhesu <a name="M0.0093"></a> te yāni piḷandhanāni, hatthesu pādesu tatheva sīse;</p>
<p class="gathalast">Obhāsayantī dasa sabbaso disā, abbhuddayaṃ sāradikova bhāṇumā.</p>
<p class="hangnum"><a name="para1032"></a><a name="para1032_kn6"></a><span class="paranum">1032</span>.</p>
<p class="gatha1"> ‘‘Vātassa vegena ca sampakampitā, bhujesu mālā apiḷandhanāni ca;</p>
<p class="gathalast">Muñcanti ghosaṃ rūciraṃ suciṃ subhaṃ, sabbehi viññūhi sutabbarūpaṃ.</p>
<p class="hangnum"><a name="para1033"></a><a name="para1033_kn6"></a><span class="paranum">1033</span>.</p>
<p class="gatha1"> ‘‘Uyyānabhūmyā ca duvaddhato ṭhitā, rathā <a name="T0.0114"></a> ca nāgā tūriyāni ca saro;</p>
<p class="gathalast">Tameva devinda pamodayanti, vīṇā yathā pokkharapattabāhubhi.</p>
<p class="hangnum"><a name="para1034"></a><a name="para1034_kn6"></a><span class="paranum">1034</span>.</p>
<p class="gatha1"> ‘‘Imāsu vīṇāsu bahūsu vaggūsu, manuññarūpāsu hadayeritaṃ pītiṃ <span class="note">[hadayeritaṃ pati (sī.), hadayeritampi taṃ (syā.)]</span>;</p>
<p class="gathalast">Pavajjamānāsu atīva accharā, bhamanti kaññā padumesu sikkhitā.</p>
<p class="hangnum"><a name="para1035"></a><a name="para1035_kn6"></a><span class="paranum">1035</span>.</p>
<p class="gatha1"> ‘‘Yadā ca gītāni ca vāditāni ca, naccāni cimāni <span class="note">[cemāni (sī.)]</span> samenti ekato;</p>
<p class="gathalast">Athettha naccanti athettha accharā, obhāsayantī ubhato varitthiyo.</p>
<p class="hangnum"><a name="para1036"></a><a name="para1036_kn6"></a><span class="paranum">1036</span>.</p>
<p class="gatha1"> ‘‘So modasi turiyagaṇappabodhano, mahīyamāno vajirāvudhoriva;</p>
<p class="gathalast">Imāsu vīṇāsu bahūsu vaggūsu, manuññarūpāsu hadayeritaṃ pītiṃ.</p>
<p class="hangnum"><a name="para1037"></a><a name="para1037_kn6"></a><span class="paranum">1037</span>.</p>
<p class="gatha1"> ‘‘Kiṃ tvaṃ pure kammamakāsi attanā, manussabhūto purimāya jātiyā;</p>
<p class="gathalast">Uposathaṃ kaṃ vā <span class="note">[uposathaṃ kiṃ va (syā.)]</span> tuvaṃ upāvasi, kaṃ <span class="note">[kiṃ (syā.)]</span> dhammacariyaṃ vatamābhirocayi.</p>
<p class="hangnum"><a name="para1038"></a><a name="para1038_kn6"></a><span class="paranum">1038</span>.</p>
<p class="gatha1"> ‘‘Nayīdamappassa <a name="M0.0094"></a> katassa <span class="note">[nayidaṃ appassa katassa (sī. syā.), sāsedaṃ appakatassa (ka.)]</span> kammuno, pubbe suciṇṇassa uposathassa vā;</p>
<p class="gathalast">Iddhānubhāvo <a name="T0.0115"></a> vipulo ayaṃ tava, yaṃ devasaṅghaṃ abhirocase bhusaṃ.</p>
<p class="hangnum"><a name="para1039"></a><a name="para1039_kn6"></a><span class="paranum">1039</span>.</p>
<p class="gatha1"> ‘‘Dānassa te idaṃ phalaṃ, atho sīlassa vā pana;</p>
<p class="gathalast">Atho añjalikammassa, taṃ me akkhāhi pucchito’’ti.</p>
<p class="hangnum"><a name="para1040"></a><a name="para1040_kn6"></a><span class="paranum">1040</span>.</p>
<p class="gatha1"> So <a name="P0.0097"></a> devaputto attamano, moggallānena pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalanti.</p>
<p class="hangnum"><a name="para1041"></a><a name="para1041_kn6"></a><span class="paranum">1041</span>.</p>
<p class="gatha1"> ‘‘Jitindriyaṃ buddhamanomanikkamaṃ, naruttamaṃ kassapamaggapuggalaṃ;</p>
<p class="gathalast">Avāpurantaṃ amatassa dvāraṃ, devātidevaṃ satapuññalakkhaṇaṃ.</p>
<p class="hangnum"><a name="para1042"></a><a name="para1042_kn6"></a><span class="paranum">1042</span>.</p>
<p class="gatha1"> ‘‘Tamaddasaṃ kuñjaramoghatiṇṇaṃ, suvaṇṇasiṅgīnadabimbasādisaṃ;</p>
<p class="gathalast">Disvāna taṃ khippamahuṃ sucīmano, tameva disvāna subhāsitaddhajaṃ.</p>
<p class="hangnum"><a name="para1043"></a><a name="para1043_kn6"></a><span class="paranum">1043</span>.</p>
<p class="gatha1"> ‘‘Tamannapānaṃ athavāpi cīvaraṃ, suciṃ paṇītaṃ rasasā upetaṃ;</p>
<p class="gathalast">Pupphābhikkiṇamhi sake nivesane, patiṭṭhapesiṃ sa asaṅgamānaso.</p>
<p class="hangnum"><a name="para1044"></a><a name="para1044_kn6"></a><span class="paranum">1044</span>.</p>
<p class="gatha1"> ‘‘Tamannapānena <a name="V0.0069"></a> ca cīvarena ca, khajjena bhojjena ca sāyanena ca;</p>
<p class="gathalast">Santappayitvā <a name="T0.0116"></a> dvipadānamuttamaṃ, so saggaso devapure ramāmahaṃ.</p>
<p class="hangnum"><a name="para1045"></a><a name="para1045_kn6"></a><span class="paranum">1045</span>.</p>
<p class="gatha1"></p>
<p class="bodytext">‘‘Etenupāyena imaṃ niraggaḷaṃ, yaññaṃ yajitvā tividhaṃ visuddhaṃ.</p>
<p class="gathalast">Pahāyahaṃ mānusakaṃ samussayaṃ, indūpamo <span class="note">[indassamo (syā. ka.)]</span> devapure ramāmahaṃ.</p>
<p class="hangnum"><a name="para1046"></a><a name="para1046_kn6"></a><span class="paranum">1046</span>.</p>
<p class="gatha1"> ‘‘Āyuñca <a name="M0.0095"></a> vaṇṇañca sukhaṃ balañca, paṇītarūpaṃ abhikaṅkhatā muni;</p>
<p class="gathalast">Annañca pānañca bahuṃ susaṅkhataṃ, patiṭṭhapetabbamasaṅgamānase.</p>
<p class="hangnum"><a name="para1047"></a><a name="para1047_kn6"></a><span class="paranum">1047</span>.</p>
<p class="gatha1"> <span class="note">[kathā. 799]</span>‘‘Nayimasmiṃ loke parasmiṃ <span class="note">[nayimasmiṃ vā loke parasmiṃ (kathāvatthu 799), nayimasmi loke va parasmi (?)]</span> vā pana, buddhena seṭṭho va samo va vijjati;</p>
<p class="gathalast">Āhuneyyānaṃ <span class="note">[yamāhuneyyānaṃ (ka.)]</span> paramāhutiṃ gato, puññatthikānaṃ vipulapphalesina’’nti.</p>
<p class="centered">Mahārathavimānaṃ cuddasamaṃ.</p>
<p class="centered">Mahārathavaggo pañcamo niṭṭhito.</p>
<p class="bodytext">Tassuddānaṃ <a name="P0.0100"></a> –</p>
<p class="gatha1">Maṇḍūko revatī chatto, kakkaṭo dvārapālako;</p>
<p class="gatha2">Dve karaṇīyā dve sūci, tayo nāgā ca dve rathā;</p>
<p class="gathalast">Purisānaṃ paṭhamo vaggo pavuccatīti.</p>
<p class="centered">Bhāṇavāraṃ tatiyaṃ niṭṭhitaṃ.</p>
<p class="title">6. Pāyāsivaggo</p>
<p class="subhead">1. Paṭhamaagāriyavimānavatthu</p>
<p class="hangnum"><a name="para1048"></a><a name="para1048_kn6"></a><span class="paranum">1048</span>.</p>
<p class="gatha1"> ‘‘Yathā <a name="T0.0117"></a><a name="V0.0070"></a><a name="P0.0101"></a> vanaṃ cittalataṃ pabhāsati <span class="note">[pakāsati (ka.)]</span>, uyyānaseṭṭhaṃ tidasānamuttamaṃ;</p>
<p class="gathalast">Tathūpamaṃ tuyhamidaṃ vimānaṃ, obhāsayaṃ tiṭṭhati antalikkhe.</p>
<p class="hangnum"><a name="para1049"></a><a name="para1049_kn6"></a><span class="paranum">1049</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1050"></a><a name="para1050_kn6"></a><span class="paranum">1050</span>.</p>
<p class="gatha1"> So <a name="M0.0096"></a> devaputto attamano, moggallānena pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalaṃ.</p>
<p class="hangnum"><a name="para1051"></a><a name="para1051_kn6"></a><span class="paranum">1051</span>.</p>
<p class="gatha1"> ‘‘Ahañca bhariyā ca manussaloke, opānabhūtā gharamāvasimha;</p>
<p class="gathalast">Annañca pānañca pasannacittā, sakkacca dānaṃ vipulaṃ adamha.</p>
<p class="hangnum"><a name="para1052"></a><a name="para1052_kn6"></a><span class="paranum">1052</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Paṭhamaagāriyavimānaṃ paṭhamaṃ.</p>
<p class="subhead">2. Dutiyaagāriyavimānavatthu</p>
<p class="hangnum"><a name="para1054"></a><a name="para1054_kn6"></a><span class="paranum">1054</span>.</p>
<p class="gatha1"> ‘‘Yathā <a name="P0.0102"></a> vanaṃ cittalataṃ pabhāsati, uyyānaseṭṭhaṃ tidasānamuttamaṃ;</p>
<p class="gathalast">Tathūpamaṃ <a name="T0.0118"></a> tuyhamidaṃ vimānaṃ, obhāsayaṃ tiṭṭhati antalikkhe.</p>
<p class="hangnum"><a name="para1055"></a><a name="para1055_kn6"></a><span class="paranum">1055</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1056"></a><a name="para1056_kn6"></a><span class="paranum">1056</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1057"></a><a name="para1057_kn6"></a><span class="paranum">1057</span>.</p>
<p class="gatha1"> ‘‘Ahañca bhariyā ca manussaloke, opānabhūtā gharamāvasimha;</p>
<p class="gathalast">Annañca pānañca pasannacittā, sakkacca dānaṃ vipulaṃ adamha.</p>
<p class="hangnum"><a name="para1058"></a><a name="para1058_kn6"></a><span class="paranum">1058</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Dutiyaagāriyavimānaṃ dutiyaṃ.</p>
<p class="subhead">3. Phaladāyakavimānavatthu</p>
<p class="hangnum"><a name="para1060"></a><a name="para1060_kn6"></a><span class="paranum">1060</span>.</p>
<p class="gatha1"> ‘‘Uccamidaṃ <a name="V0.0071"></a><a name="M0.0097"></a><a name="P0.0103"></a> maṇithūṇaṃ vimānaṃ, samantato soḷasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para1061"></a><a name="para1061_kn6"></a><span class="paranum">1061</span>.</p>
<p class="gatha1"> ‘‘Tatthacchasi pivasi khādasi ca, dibbā <a name="T0.0119"></a> ca vīṇā pavadanti vagguṃ;</p>
<p class="gatha2">Aṭṭhaṭṭhakā sikkhitā sādhurūpā, dibbā ca kaññā tidasacarā uḷārā;</p>
<p class="gathalast">Naccanti gāyanti pamodayanti.</p>
<p class="hangnum"><a name="para1062"></a><a name="para1062_kn6"></a><span class="paranum">1062</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1063"></a><a name="para1063_kn6"></a><span class="paranum">1063</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1064"></a><a name="para1064_kn6"></a><span class="paranum">1064</span>.</p>
<p class="gatha1"> ‘‘Phaladāyī phalaṃ vipulaṃ labhati, dadamujugatesu pasannamānaso;</p>
<p class="gathalast">So hi pamodati <span class="note">[modati (sī. syā. pī.)]</span> saggagato tidive <span class="note">[tattha (ka.)]</span>, anubhoti ca puññaphalaṃ vipulaṃ.</p>
<p class="hangnum"><a name="para1065"></a><a name="para1065_kn6"></a><span class="paranum">1065</span>.</p>
<p class="gatha1"> ‘‘Tavevāhaṃ <span class="note">[tathevāhaṃ (sī. syā. pī.)]</span> mahāmuni, adāsiṃ caturo phale.</p>
<p class="hangnum"><a name="para1066"></a><a name="para1066_kn6"></a><span class="paranum">1066</span>.</p>
<p class="gatha1"> ‘‘Tasmā hi phalaṃ alameva dātuṃ, niccaṃ manussena sukhatthikena;</p>
<p class="gathalast">Dibbāni vā patthayatā sukhāni, manussasobhaggatamicchatā vā.</p>
<p class="hangnum"><a name="para1067"></a><a name="para1067_kn6"></a><span class="paranum">1067</span>.</p>
<p class="gatha1"> ‘‘Tena <a name="T0.0120"></a> metādiso vaṇṇo…pe…</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">Phaladāyakavimānaṃ tatiyaṃ.</p>
<p class="subhead">4. Paṭhamaupassayadāyakavimānavatthu</p>
<p class="hangnum"><a name="para1069"></a><a name="para1069_kn6"></a><span class="paranum">1069</span>.</p>
<p class="gatha1"> ‘‘Cando <a name="M0.0098"></a><a name="P0.0104"></a> yathā vigatavalāhake nabhe, obhāsayaṃ gacchati antalikkhe;</p>
<p class="gathalast">Tathūpamaṃ tuyhamidaṃ vimānaṃ, obhāsayaṃ tiṭṭhati antalikkhe.</p>
<p class="hangnum"><a name="para1070"></a><a name="para1070_kn6"></a><span class="paranum">1070</span>.</p>
<p class="gatha1"> ‘‘Deviddhipattosi mahānubhāvā, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1071"></a><a name="para1071_kn6"></a><span class="paranum">1071</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1072"></a><a name="para1072_kn6"></a><span class="paranum">1072</span>.</p>
<p class="gatha1"> ‘‘Ahañca bhariyā ca manussaloke, upassayaṃ arahato adamha;</p>
<p class="gathalast">Annañca pānañca pasannacittā, sakkacca dānaṃ vipulaṃ adamha.</p>
<p class="hangnum"><a name="para1073"></a><a name="para1073_kn6"></a><span class="paranum">1073</span>.</p>
<p class="gatha1"> ‘‘Tena <a name="V0.0072"></a> metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Paṭhamaupassayadāyakavimānaṃ catutthaṃ.</p>
<p class="subhead">5. Dutiyaupassayadāyakavimānavatthu</p>
<p class="hangnum"><a name="para1075"></a><a name="para1075_kn6"></a><span class="paranum">1075</span>.</p>
<p class="gatha1"> Sūriyo <a name="T0.0121"></a><a name="P0.0105"></a> yathā vigatavalāhake nabhe…pe….</p>
<p class="gathalast">(Yathā purimavimānaṃ tathā vitthāretabbaṃ).</p>
<p class="hangnum"><a name="para1079"></a><a name="para1079_kn6"></a><span class="paranum">1079</span>.</p>
<p class="gatha1"> ‘‘Tena metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Dutiyaupassayadāyakavimānaṃ pañcamaṃ.</p>
<p class="subhead">6. Bhikkhādāyakavimānavatthu</p>
<p class="hangnum"><a name="para1081"></a><a name="para1081_kn6"></a><span class="paranum">1081</span>.</p>
<p class="gatha1"> ‘‘Uccamidaṃ <a name="M0.0099"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para1082"></a><a name="para1082_kn6"></a><span class="paranum">1082</span>.</p>
<p class="gatha1"> ‘‘Deviddhipattosi <a name="P0.0106"></a> mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1083"></a><a name="para1083_kn6"></a><span class="paranum">1083</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1084"></a><a name="para1084_kn6"></a><span class="paranum">1084</span>.</p>
<p class="gatha1"> ‘‘Ahaṃ manussesu manussabhūto, disvāna bhikkhuṃ tasitaṃ kilantaṃ;</p>
<p class="gathalast">Ekāhaṃ bhikkhaṃ paṭipādayissaṃ, samaṅgi bhattena tadā akāsiṃ.</p>
<p class="hangnum"><a name="para1085"></a><a name="para1085_kn6"></a><span class="paranum">1085</span>.</p>
<p class="gatha1"> ‘‘Tena <a name="T0.0122"></a> metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Bhikkhādāyakavimānaṃ chaṭṭhaṃ.</p>
<p class="subhead">7. Yavapālakavimānavatthu</p>
<p class="hangnum"><a name="para1087"></a><a name="para1087_kn6"></a><span class="paranum">1087</span>.</p>
<p class="gatha1"> ‘‘Uccamidaṃ maṇithūṇaṃ vimānaṃ…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para1089"></a><a name="para1089_kn6"></a><span class="paranum">1089</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1090"></a><a name="para1090_kn6"></a><span class="paranum">1090</span>.</p>
<p class="gatha1"> ‘‘Ahaṃ <a name="V0.0073"></a> manussesu manussabhūto, ahosiṃ yavapālako;</p>
<p class="gathalast">Addasaṃ virajaṃ bhikkhuṃ, vippasannamanāvilaṃ.</p>
<p class="hangnum"><a name="para1091"></a><a name="para1091_kn6"></a><span class="paranum">1091</span>.</p>
<p class="gatha1"> ‘‘Tassa <a name="P0.0107"></a> adāsahaṃ bhāgaṃ, pasanno sehi pāṇibhi;</p>
<p class="gathalast">Kummāsapiṇḍaṃ datvāna, modāmi nandane vane.</p>
<p class="hangnum"><a name="para1092"></a><a name="para1092_kn6"></a><span class="paranum">1092</span>.</p>
<p class="gatha1"> ‘‘Tena <a name="M0.0100"></a> metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Yavapālakavimānaṃ sattamaṃ.</p>
<p class="subhead">8. Paṭhamakuṇḍalīvimānavatthu</p>
<p class="hangnum"><a name="para1094"></a><a name="para1094_kn6"></a><span class="paranum">1094</span>.</p>
<p class="gatha1"> ‘‘Alaṅkato malyadharo suvattho, sukuṇḍalī kappitakesamassu;</p>
<p class="gathalast">Āmuttahatthābharaṇo yasassī, dibbe <a name="T0.0123"></a> vimānamhi yathāpi candimā.</p>
<p class="hangnum"><a name="para1095"></a><a name="para1095_kn6"></a><span class="paranum">1095</span>.</p>
<p class="gatha1"> ‘‘Dibbā ca vīṇā pavadanti vagguṃ, aṭṭhaṭṭhakā sikkhitā sādhurūpā;</p>
<p class="gathalast">Dibbā ca kaññā tidasacarā uḷārā, naccanti gāyanti pamodayanti.</p>
<p class="hangnum"><a name="para1096"></a><a name="para1096_kn6"></a><span class="paranum">1096</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1097"></a><a name="para1097_kn6"></a><span class="paranum">1097</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1098"></a><a name="para1098_kn6"></a><span class="paranum">1098</span>.</p>
<p class="gatha1"> ‘‘Ahaṃ manussesu manussabhūto, disvāna samaṇe sīlavante;</p>
<p class="gatha2">Sampannavijjācaraṇe yasassī, bahussute taṇhakkhayūpapanne;</p>
<p class="gathalast">Annañca pānañca pasannacitto, sakkacca dānaṃ vipulaṃ adāsiṃ.</p>
<p class="hangnum"><a name="para1099"></a><a name="para1099_kn6"></a><span class="paranum">1099</span>.</p>
<p class="gatha1"> ‘‘Tena <a name="P0.0108"></a> metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Paṭhamakuṇḍalīvimānaṃ aṭṭhamaṃ.</p>
<p class="subhead">9. Dutiyakuṇḍalīvimānavatthu</p>
<p class="hangnum"><a name="para1101"></a><a name="para1101_kn6"></a><span class="paranum">1101</span>.</p>
<p class="gatha1"> ‘‘Alaṅkato <a name="T0.0124"></a><a name="M0.0101"></a> malyadharo suvattho, sukuṇḍalī kappitakesamassu;</p>
<p class="gathalast">Āmuttahatthābharaṇo yasassī, dibbe vimānamhi yathāpi candimā.</p>
<p class="hangnum"><a name="para1102"></a><a name="para1102_kn6"></a><span class="paranum">1102</span>.</p>
<p class="gatha1"> ‘‘Dibbā ca vīṇā pavadanti vagguṃ, aṭṭhaṭṭhakā sikkhitā sādhurūpā;</p>
<p class="gathalast">Dibbā ca kaññā tidasacarā uḷārā, naccanti gāyanti pamodayanti.</p>
<p class="hangnum"><a name="para1103"></a><a name="para1103_kn6"></a><span class="paranum">1103</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1104"></a><a name="para1104_kn6"></a><span class="paranum">1104</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1105"></a><a name="para1105_kn6"></a><span class="paranum">1105</span>.</p>
<p class="gatha1"> ‘‘Ahaṃ <a name="V0.0074"></a> manussesu manussabhūto, disvāna samaṇe sādhurūpe <span class="note">[sīlavante (ka.)]</span>;</p>
<p class="gatha2">Sampannavijjācaraṇe yasassī, bahussute sīlavante pasanne <span class="note">[sīlavatūpapanne (ka. sī. ka.)]</span>;</p>
<p class="gathalast">Annañca pānañca pasannacitto, sakkacca <a name="T0.0125"></a> dānaṃ vipulaṃ adāsiṃ.</p>
<p class="hangnum"><a name="para1106"></a><a name="para1106_kn6"></a><span class="paranum">1106</span>.</p>
<p class="gatha1"> ‘‘Tena <a name="P0.0109"></a> metādiso vaṇṇo…pe…vaṇṇo ca me sabbadisā pabhāsatī’’ti.</p>
<p class="centered">Dutiyakuṇḍalīvimānaṃ navamaṃ.</p>
<p class="subhead">10. (Uttara) pāyāsivimānavatthu</p>
<p class="hangnum"><a name="para1108"></a><a name="para1108_kn6"></a><span class="paranum">1108</span>.</p>
<p class="gatha1"> ‘‘Yā <a name="M0.0102"></a> devarājassa sabhā sudhammā, yatthacchati devasaṅgho samaggo;</p>
<p class="gathalast">Tathūpamaṃ tuyhamidaṃ vimānaṃ, obhāsayaṃ tiṭṭhati antalikkhe.</p>
<p class="hangnum"><a name="para1109"></a><a name="para1109_kn6"></a><span class="paranum">1109</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1110"></a><a name="para1110_kn6"></a><span class="paranum">1110</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1111"></a><a name="para1111_kn6"></a><span class="paranum">1111</span>.</p>
<p class="gatha1"> ‘‘Ahaṃ manussesu manussabhūto, rañño pāyāsissa ahosiṃ māṇavo;</p>
<p class="gatha2">Laddhā dhanaṃ saṃvibhāgaṃ akāsiṃ, piyā ca me sīlavanto ahesuṃ;</p>
<p class="gathalast">Annañca pānañca pasannacitto, sakkacca <a name="T0.0126"></a> dānaṃ vipulaṃ adāsiṃ.</p>
<p class="hangnum"><a name="para1112"></a><a name="para1112_kn6"></a><span class="paranum">1112</span>.</p>
<p class="gatha1"> ‘‘Tena metādiso vaṇṇo…pe. <a name="P0.0110"></a> …vaṇṇo ca me sabbadisā pabhāsatī’’ti.</p>
<p class="centered">(Uttara) pāyāsivimānaṃ <span class="note">[uttaravimānaṃ (sī. syā. aṭṭha.)]</span> dasamaṃ.</p>
<p class="bodytext">Pāyāsivaggo chaṭṭho niṭṭhito.</p>
<p class="bodytext">Tassuddānaṃ –</p>
<p class="gatha2">Dve agārino phaladāyī, dve upassayadāyī bhikkhāya dāyī;</p>
<p class="gathalast">Yavapālako ceva dve, kuṇḍalino pāyāsīti <span class="note">[pāṭhabhedo natthi]</span>;</p>
<p class="gathalast">Purisānaṃ dutiyo vaggo pavuccatīti.</p>
<p class="title">7. Sunikkhittavaggo</p>
<p class="subhead">1. Cittalatāvimānavatthu</p>
<p class="hangnum"><a name="para1114"></a><a name="para1114_kn6"></a><span class="paranum">1114</span>.</p>
<p class="gatha1"> ‘‘Yathā <a name="M0.0103"></a><a name="V0.0075"></a><a name="P0.0111"></a> vanaṃ cittalataṃ pabhāsati, uyyānaseṭṭhaṃ tidasānamuttamaṃ;</p>
<p class="gathalast">Tathūpamaṃ tuyhamidaṃ vimānaṃ, obhāsayaṃ tiṭṭhati antalikkhe.</p>
<p class="hangnum"><a name="para1115"></a><a name="para1115_kn6"></a><span class="paranum">1115</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1116"></a><a name="para1116_kn6"></a><span class="paranum">1116</span>.</p>
<p class="gatha1"> So devaputto attamano…pe… <a name="T0.0127"></a> yassa kammassidaṃ phalaṃ.</p>
<p class="hangnum"><a name="para1117"></a><a name="para1117_kn6"></a><span class="paranum">1117</span>.</p>
<p class="gatha1"> ‘‘Ahaṃ manussesu manussabhūto, daliddo atāṇo kapaṇo kammakaro ahosiṃ;</p>
<p class="gatha2">Jiṇṇe ca mātāpitaro abhāriṃ <span class="note">[abhariṃ (sī. syā.)]</span>, piyā ca me sīlavanto ahesuṃ;</p>
<p class="gathalast">Annañca pānañca pasannacitto, sakkacca dānaṃ vipulaṃ adāsi.</p>
<p class="hangnum"><a name="para1118"></a><a name="para1118_kn6"></a><span class="paranum">1118</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Cittalatāvimānaṃ paṭhamaṃ.</p>
<p class="subhead">2. Nandanavimānavatthu</p>
<p class="hangnum"><a name="para1120"></a><a name="para1120_kn6"></a><span class="paranum">1120</span>.</p>
<p class="gatha1"> ‘‘Yathā <a name="P0.0112"></a> vanaṃ nandanaṃ <span class="note">[nandanaṃ cittalataṃ (sī. syā. ka.), nandavanaṃ (ka.)]</span> pabhāsati, uyyānaseṭṭhaṃ tidasānamuttamaṃ;</p>
<p class="gathalast">Tathūpamaṃ tuyhamidaṃ vimānaṃ, obhāsayaṃ tiṭṭhati antalikkhe.</p>
<p class="hangnum"><a name="para1121"></a><a name="para1121_kn6"></a><span class="paranum">1121</span>.</p>
<p class="gatha1"> ‘‘Deviddhipattosi <a name="M0.0104"></a> mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1122"></a><a name="para1122_kn6"></a><span class="paranum">1122</span>.</p>
<p class="gatha1"> So devaputto attamano…pe… <a name="T0.0128"></a> yassa kammassidaṃ phalaṃ.</p>
<p class="hangnum"><a name="para1123"></a><a name="para1123_kn6"></a><span class="paranum">1123</span>.</p>
<p class="gatha1"> ‘‘Ahaṃ manussesu manussabhūto, daliddo atāṇo kapaṇo kammakaro ahosiṃ;</p>
<p class="gatha2">Jiṇṇe ca mātāpitaro abhāriṃ, piyā ca me sīlavanto ahesuṃ;</p>
<p class="gathalast">Annañca pānañca pasannacitto, sakkacca dānaṃ vipulaṃ adāsiṃ.</p>
<p class="hangnum"><a name="para1124"></a><a name="para1124_kn6"></a><span class="paranum">1124</span>.</p>
<p class="gatha1"> ‘‘Tena <a name="V0.0076"></a> metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Nandanavimānaṃ dutiyaṃ.</p>
<p class="subhead">3. Maṇithūṇavimānavatthu</p>
<p class="hangnum"><a name="para1126"></a><a name="para1126_kn6"></a><span class="paranum">1126</span>.</p>
<p class="gatha1"> ‘‘Uccamidaṃ <a name="P0.0113"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para1127"></a><a name="para1127_kn6"></a><span class="paranum">1127</span>.</p>
<p class="gatha1"> ‘‘Tatthacchasi pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para1128"></a><a name="para1128_kn6"></a><span class="paranum">1128</span>.</p>
<p class="gatha1"> ‘‘Kena tetādiso vaṇṇo…pe…vaṇṇo ca te sabbadisā pabhāsatī’’ti.</p>
<p class="hangnum"><a name="para1130"></a><a name="para1130_kn6"></a><span class="paranum">1130</span>.</p>
<p class="gatha1"> So <a name="T0.0129"></a> devaputto attamano…pe…yassa kammassidaṃ phalaṃ.</p>
<p class="hangnum"><a name="para1131"></a><a name="para1131_kn6"></a><span class="paranum">1131</span>.</p>
<p class="gatha1"> ‘‘Ahaṃ <a name="M0.0105"></a> manussesu manussabhūto, vivane pathe saṅkamanaṃ <span class="note">[caṅkamanaṃ (sī.), caṅkamaṃ (syā.), samakaṃ (ka. sī.)]</span> akāsiṃ;</p>
<p class="gatha2">Ārāmarukkhāni ca ropayissaṃ, piyā ca me sīlavanto ahesuṃ;</p>
<p class="gathalast">Annañca pānañca pasannacitto, sakkacca dānaṃ vipulaṃ adāsiṃ.</p>
<p class="hangnum"><a name="para1132"></a><a name="para1132_kn6"></a><span class="paranum">1132</span>.</p>
<p class="gatha1"> ‘‘Tena metādiso vaṇṇo…pe… vaṇṇo ca me sabbadisā pabhāsatī’’ti.</p>
<p class="centered">Maṇithūṇavimānaṃ tatiyaṃ.</p>
<p class="subhead">4. Suvaṇṇavimānavatthu</p>
<p class="hangnum"><a name="para1134"></a><a name="para1134_kn6"></a><span class="paranum">1134</span>.</p>
<p class="gatha1"> ‘‘Sovaṇṇamaye <a name="P0.0114"></a> pabbatasmiṃ, vimānaṃ sabbatopabhaṃ;</p>
<p class="gathalast">Hemajālapaṭicchannaṃ <span class="note">[hemajālakapacchannaṃ (sī.)]</span>, kiṅkiṇi <span class="note">[kiṅkaṇika (syā. ka.), kiṅkiṇika (pī.)]</span> jālakappitaṃ.</p>
<p class="hangnum"><a name="para1135"></a><a name="para1135_kn6"></a><span class="paranum">1135</span>.</p>
<p class="gatha1"> ‘‘Aṭṭhaṃsā sukatā thambhā, sabbe veḷuriyāmayā;</p>
<p class="gathalast">Ekamekāya aṃsiyā, ratanā satta nimmitā.</p>
<p class="hangnum"><a name="para1136"></a><a name="para1136_kn6"></a><span class="paranum">1136</span>.</p>
<p class="gatha1"> ‘‘Veḷuriyasuvaṇṇassa, phalikā rūpiyassa ca;</p>
<p class="gathalast">Masāragallamuttāhi, lohitaṅgamaṇīhi ca.</p>
<p class="hangnum"><a name="para1137"></a><a name="para1137_kn6"></a><span class="paranum">1137</span>.</p>
<p class="gatha1"> ‘‘Citrā manoramā bhūmi, na tatthuddhaṃsatī rajo;</p>
<p class="gathalast">Gopāṇasīgaṇā pītā, kūṭaṃ dhārenti nimmitā.</p>
<p class="hangnum"><a name="para1138"></a><a name="para1138_kn6"></a><span class="paranum">1138</span>.</p>
<p class="gatha1"> ‘‘Sopāṇāni <a name="V0.0077"></a> ca cattāri, nimmitā caturo disā;</p>
<p class="gathalast">Nānāratanagabbhehi<a name="T0.0130"></a>, ādiccova virocati.</p>
<p class="hangnum"><a name="para1139"></a><a name="para1139_kn6"></a><span class="paranum">1139</span>.</p>
<p class="gatha1"> ‘‘Vediyā catasso tattha, vibhattā bhāgaso mitā;</p>
<p class="gathalast">Daddallamānā ābhanti, samantā caturo disā.</p>
<p class="hangnum"><a name="para1140"></a><a name="para1140_kn6"></a><span class="paranum">1140</span>.</p>
<p class="gatha1"> ‘‘Tasmiṃ vimāne pavare, devaputto mahappabho;</p>
<p class="gathalast">Atirocasi vaṇṇena, udayantova bhāṇumā.</p>
<p class="hangnum"><a name="para1141"></a><a name="para1141_kn6"></a><span class="paranum">1141</span>.</p>
<p class="gatha1"> ‘‘Dānassa <a name="M0.0106"></a> te idaṃ phalaṃ, atho sīlassa vā pana;</p>
<p class="gathalast">Atho añjalikammassa, taṃ me akkhāhi pucchito’’.</p>
<p class="hangnum"><a name="para1142"></a><a name="para1142_kn6"></a><span class="paranum">1142</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1143"></a><a name="para1143_kn6"></a><span class="paranum">1143</span>.</p>
<p class="gatha1"> ‘‘Ahaṃ andhakavindasmiṃ, buddhassādiccabandhuno;</p>
<p class="gathalast">Vihāraṃ satthu kāresiṃ, pasanno sehi pāṇibhi.</p>
<p class="hangnum"><a name="para1144"></a><a name="para1144_kn6"></a><span class="paranum">1144</span>.</p>
<p class="gatha1"> ‘‘Tattha gandhañca mālañca, paccayañca <span class="note">[paccaggañca (sī.), paccagghañca (?)]</span> vilepanaṃ;</p>
<p class="gatha2">Vihāraṃ satthu adāsiṃ, vippasannena cetasā;</p>
<p class="gathalast">Tena mayhaṃ idaṃ laddhaṃ, vasaṃ vattemi nandane.</p>
<p class="hangnum"><a name="para1145"></a><a name="para1145_kn6"></a><span class="paranum">1145</span>.</p>
<p class="gatha1"> ‘‘Nandane ca vane <span class="note">[nandane pavane (sī. syā.)]</span> ramme, nānādijagaṇāyute;</p>
<p class="gathalast">Ramāmi naccagītehi, accharāhi purakkhato’’ti.</p>
<p class="centered">Suvaṇṇavimānaṃ catutthaṃ.</p>
<p class="subhead">5. Ambavimānavatthu</p>
<p class="hangnum"><a name="para1146"></a><a name="para1146_kn6"></a><span class="paranum">1146</span>.</p>
<p class="gatha1"> ‘‘Uccamidaṃ <a name="P0.0115"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā <a name="T0.0131"></a> sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para1147"></a><a name="para1147_kn6"></a><span class="paranum">1147</span>.</p>
<p class="gatha1"> ‘‘Tatthacchasi pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para1148"></a><a name="para1148_kn6"></a><span class="paranum">1148</span>.</p>
<p class="gatha1"> ‘‘Kena tetādiso vaṇṇo…pe… vaṇṇo ca te sabbadisā pabhāsatī’’ti.</p>
<p class="hangnum"><a name="para1150"></a><a name="para1150_kn6"></a><span class="paranum">1150</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1151"></a><a name="para1151_kn6"></a><span class="paranum">1151</span>.</p>
<p class="gatha1"> ‘‘Gimhānaṃ <a name="M0.0107"></a> pacchime māse, patapante <span class="note">[patāpante (syā.), patāpente (ka.)]</span> divaṅkare;</p>
<p class="gathalast">Paresaṃ bhatako poso, ambārāmamasiñcati.</p>
<p class="hangnum"><a name="para1152"></a><a name="para1152_kn6"></a><span class="paranum">1152</span>.</p>
<p class="gatha1"> ‘‘Atha <a name="V0.0078"></a> tenāgamā bhikkhu, sāriputtoti vissuto;</p>
<p class="gathalast">Kilantarūpo kāyena, akilantova cetasā.</p>
<p class="hangnum"><a name="para1153"></a><a name="para1153_kn6"></a><span class="paranum">1153</span>.</p>
<p class="gatha1"> ‘‘Tañca <a name="P0.0116"></a> disvāna āyantaṃ, avocaṃ ambasiñcako;</p>
<p class="gathalast">Sādhu taṃ <span class="note">[sādhukaṃ (ka.)]</span> bhante nhāpeyyaṃ, yaṃ mamassa sukhāvahaṃ.</p>
<p class="hangnum"><a name="para1154"></a><a name="para1154_kn6"></a><span class="paranum">1154</span>.</p>
<p class="gatha1"> ‘‘Tassa me anukampāya, nikkhipi pattacīvaraṃ;</p>
<p class="gathalast">Nisīdi rukkhamūlasmiṃ, chāyāya ekacīvaro.</p>
<p class="hangnum"><a name="para1155"></a><a name="para1155_kn6"></a><span class="paranum">1155</span>.</p>
<p class="gatha1"> ‘‘Tañca acchena vārinā, pasannamānaso naro;</p>
<p class="gathalast">Nhāpayī rukkhamūlasmiṃ, chāyāya ekacīvaraṃ.</p>
<p class="hangnum"><a name="para1156"></a><a name="para1156_kn6"></a><span class="paranum">1156</span>.</p>
<p class="gatha1"> ‘‘Ambo <a name="T0.0132"></a> ca sitto samaṇo ca nhāpito, mayā ca puññaṃ pasutaṃ anappakaṃ;</p>
<p class="gathalast">Iti so pītiyā kāyaṃ, sabbaṃ pharati attano.</p>
<p class="hangnum"><a name="para1157"></a><a name="para1157_kn6"></a><span class="paranum">1157</span>.</p>
<p class="gatha1"> ‘‘Tadeva ettakaṃ kammaṃ, akāsiṃ tāya jātiyā;</p>
<p class="gathalast">Pahāya mānusaṃ dehaṃ, upapannomhi nandanaṃ.</p>
<p class="hangnum"><a name="para1158"></a><a name="para1158_kn6"></a><span class="paranum">1158</span>.</p>
<p class="gatha1"> ‘‘Nandane ca vane ramme, nānādijagaṇāyute;</p>
<p class="gathalast">Ramāmi naccagītehi, accharāhi purakkhato’’ti.</p>
<p class="centered">Ambavimānaṃ pañcamaṃ.</p>
<p class="subhead">6. Gopālavimānavatthu</p>
<p class="hangnum"><a name="para1159"></a><a name="para1159_kn6"></a><span class="paranum">1159</span>.</p>
<p class="gatha1"> ‘‘Disvāna devaṃ paṭipucchi bhikkhu, ucce vimānamhi ciraṭṭhitike;</p>
<p class="gathalast">Āmuttahatthābharaṇaṃ yasassiṃ <span class="note">[āmuttahatthābharaṇo yasassī (syā. pī. ka.)]</span>, dibbe vimānamhi yathāpi candimā.</p>
<p class="hangnum"><a name="para1160"></a><a name="para1160_kn6"></a><span class="paranum">1160</span>.</p>
<p class="gatha1"> ‘‘Alaṅkato <a name="M0.0108"></a><a name="P0.0117"></a> malyadharo <span class="note">[mālabhārī (sī.), māladharī (ka.)]</span> suvattho, sukuṇḍalī kappitakesamassu;</p>
<p class="gathalast">Āmuttahatthābharaṇo yasassī, dibbe vimānamhi yathāpi candimā.</p>
<p class="hangnum"><a name="para1161"></a><a name="para1161_kn6"></a><span class="paranum">1161</span>.</p>
<p class="gatha1"> ‘‘Dibbā ca vīṇā pavadanti vagguṃ, aṭṭhaṭṭhakā sikkhitā sādhurūpā;</p>
<p class="gathalast">Dibbā ca kaññā tidasacarā uḷārā, naccanti gāyanti pamodayanti.</p>
<p class="hangnum"><a name="para1162"></a><a name="para1162_kn6"></a><span class="paranum">1162</span>.</p>
<p class="gatha1"> ‘‘Deviddhipattosi mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1163"></a><a name="para1163_kn6"></a><span class="paranum">1163</span>.</p>
<p class="gatha1"> So <a name="T0.0133"></a> devaputto attamano…pe… yassa kammassidaṃ phalaṃ.</p>
<p class="hangnum"><a name="para1164"></a><a name="para1164_kn6"></a><span class="paranum">1164</span>.</p>
<p class="gatha1"> ‘‘Ahaṃ manussesu manussabhūto, saṅgamma rakkhissaṃ paresaṃ dhenuyo;</p>
<p class="gathalast">Tato ca āgā samaṇo mamantike gāvo ca māse agamaṃsu khādituṃ.</p>
<p class="hangnum"><a name="para1165"></a><a name="para1165_kn6"></a><span class="paranum">1165</span>.</p>
<p class="gatha1"> ‘‘Dvayajja <a name="V0.0079"></a> kiccaṃ ubhayañca kāriyaṃ, iccevahaṃ <span class="note">[iccevaṃ (ka.)]</span> bhante tadā vicintayiṃ;</p>
<p class="gathalast">Tato ca saññaṃ paṭiladdhayoniso, dadāmi bhanteti khipiṃ anantakaṃ.</p>
<p class="hangnum"><a name="para1166"></a><a name="para1166_kn6"></a><span class="paranum">1166</span>.</p>
<p class="gatha1"> ‘‘So māsakhettaṃ turito avāsariṃ, purā ayaṃ bhañjati yassidaṃ dhanaṃ;</p>
<p class="gathalast">Tato ca kaṇho urago mahāviso, aḍaṃsi pāde turitassa me sato.</p>
<p class="hangnum"><a name="para1167"></a><a name="para1167_kn6"></a><span class="paranum">1167</span>.</p>
<p class="gatha1"> ‘‘Svāhaṃ <a name="M0.0109"></a> aṭṭomhi dukkhena pīḷito, bhikkhu ca taṃ sāmaṃ muñcitvānantakaṃ <span class="note">[muñcitva nantakaṃ (sī.), muñcitvā anantakaṃ (syā.)]</span>;</p>
<p class="gathalast">Ahāsi kummāsaṃ mamānukampayā <span class="note">[mamānukampiyā (pī. ka.), mamānukampāya (syā.)]</span>, tato cuto kālakatomhi devatā.</p>
<p class="hangnum"><a name="para1168"></a><a name="para1168_kn6"></a><span class="paranum">1168</span>.</p>
<p class="gatha1"> ‘‘Tadeva <a name="T0.0134"></a> kammaṃ kusalaṃ kataṃ mayā, sukhañca kammaṃ anubhomi attanā;</p>
<p class="gathalast">Tayā hi bhante anukampito bhusaṃ, kataññutāya abhipādayāmi taṃ.</p>
<p class="hangnum"><a name="para1169"></a><a name="para1169_kn6"></a><span class="paranum">1169</span>.</p>
<p class="gatha1"> ‘‘Sadevake loke samārake ca, añño muni natthi tayānukampako;</p>
<p class="gathalast">Tayā hi bhante anukampito bhusaṃ, kataññutāya abhivādayāmi taṃ.</p>
<p class="hangnum"><a name="para1170"></a><a name="para1170_kn6"></a><span class="paranum">1170</span>.</p>
<p class="gatha1"> ‘‘Imasmiṃ <a name="P0.0118"></a> loke parasmiṃ vā pana, añño munī natthi tayānukampako;</p>
<p class="gathalast">Tayā hi bhante anukampito bhusaṃ, kataññutāya abhivādayāmi ta’’nti.</p>
<p class="centered">Gopālavimānaṃ chaṭṭhaṃ.</p>
<p class="subhead">7. Kaṇḍakavimānavatthu</p>
<p class="hangnum"><a name="para1171"></a><a name="para1171_kn6"></a><span class="paranum">1171</span>.</p>
<p class="gatha1"> ‘‘Puṇṇamāse yathā cando, nakkhattaparivārito;</p>
<p class="gathalast">Samantā anupariyāti, tārakādhipatī sasī.</p>
<p class="hangnum"><a name="para1172"></a><a name="para1172_kn6"></a><span class="paranum">1172</span>.</p>
<p class="gatha1"> ‘‘Tathūpamaṃ idaṃ byamhaṃ, dibbaṃ devapuramhi ca;</p>
<p class="gathalast">Atirocati vaṇṇena, udayantova raṃsimā.</p>
<p class="hangnum"><a name="para1173"></a><a name="para1173_kn6"></a><span class="paranum">1173</span>.</p>
<p class="gatha1"> ‘‘Veḷuriyasuvaṇṇassa, phalikā rūpiyassa ca;</p>
<p class="gathalast">Masāragallamuttāhi, lohitaṅgamaṇīhi ca.</p>
<p class="hangnum"><a name="para1174"></a><a name="para1174_kn6"></a><span class="paranum">1174</span>.</p>
<p class="gatha1"> ‘‘Citrā manoramā bhūmi, veḷūriyassa santhatā;</p>
<p class="gathalast">Kūṭāgārā <a name="T0.0135"></a> subhā rammā, pāsādo te sumāpito.</p>
<p class="hangnum"><a name="para1175"></a><a name="para1175_kn6"></a><span class="paranum">1175</span>.</p>
<p class="gatha1"> ‘‘Rammā <a name="M0.0110"></a><a name="P0.0119"></a> ca te pokkharaṇī, puthulomanisevitā;</p>
<p class="gathalast">Acchodakā vippasannā, sovaṇṇavālukasanthatā.</p>
<p class="hangnum"><a name="para1176"></a><a name="para1176_kn6"></a><span class="paranum">1176</span>.</p>
<p class="gatha1"> ‘‘Nānāpadumasañchannā, puṇḍarīkasamotatā <span class="note">[samotthatā (ka.), samogatā (syā.)]</span>;</p>
<p class="gathalast">Surabhiṃ sampavāyanti, manuññā māluteritā.</p>
<p class="hangnum"><a name="para1177"></a><a name="para1177_kn6"></a><span class="paranum">1177</span>.</p>
<p class="gatha1"> ‘‘Tassā <a name="V0.0080"></a> te ubhato passe, vanagumbā sumāpitā;</p>
<p class="gathalast">Upetā puppharukkhehi, phalarukkhehi cūbhayaṃ.</p>
<p class="hangnum"><a name="para1178"></a><a name="para1178_kn6"></a><span class="paranum">1178</span>.</p>
<p class="gatha1"> ‘‘Sovaṇṇapāde pallaṅke, muduke goṇakatthate <span class="note">[colasanthate (sī.)]</span>;</p>
<p class="gathalast">Nisinnaṃ devarājaṃva, upatiṭṭhanti accharā.</p>
<p class="hangnum"><a name="para1179"></a><a name="para1179_kn6"></a><span class="paranum">1179</span>.</p>
<p class="gatha1"> ‘‘Sabbābharaṇasañchannā, nānāmālāvibhūsitā;</p>
<p class="gathalast">Ramenti taṃ mahiddhikaṃ, vasavattīva modasi.</p>
<p class="hangnum"><a name="para1180"></a><a name="para1180_kn6"></a><span class="paranum">1180</span>.</p>
<p class="gatha1"> ‘‘Bherisaṅkhamudiṅgāhi, vīṇāhi paṇavehi ca;</p>
<p class="gathalast">Ramasi ratisampanno, naccagīte suvādite.</p>
<p class="hangnum"><a name="para1181"></a><a name="para1181_kn6"></a><span class="paranum">1181</span>.</p>
<p class="gatha1"> ‘‘Dibbā te vividhā rūpā, dibbā saddā atho rasā;</p>
<p class="gathalast">Gandhā ca te adhippetā, phoṭṭhabbā ca manoramā.</p>
<p class="hangnum"><a name="para1182"></a><a name="para1182_kn6"></a><span class="paranum">1182</span>.</p>
<p class="gatha1"> ‘‘Tasmiṃ vimāne pavare, devaputta mahappabho;</p>
<p class="gathalast">Atirocasi vaṇṇena, udayantova bhāṇumā.</p>
<p class="hangnum"><a name="para1183"></a><a name="para1183_kn6"></a><span class="paranum">1183</span>.</p>
<p class="gatha1"> ‘‘Dānassa te idaṃ phalaṃ, atho sīlassa vā pana;</p>
<p class="gathalast">Atho añjalikammassa, taṃ me akkhāhi pucchito’’.</p>
<p class="hangnum"><a name="para1184"></a><a name="para1184_kn6"></a><span class="paranum">1184</span>.</p>
<p class="gatha1"> So <a name="T0.0136"></a> devaputto attamano…pe… yassa kammassidaṃ phalaṃ.</p>
<p class="hangnum"><a name="para1185"></a><a name="para1185_kn6"></a><span class="paranum">1185</span>.</p>
<p class="gatha1"> ‘‘Ahaṃ kapilavatthusmiṃ, sākiyānaṃ puruttame;</p>
<p class="gathalast">Suddhodanassa puttassa, kaṇḍako sahajo ahaṃ.</p>
<p class="hangnum"><a name="para1186"></a><a name="para1186_kn6"></a><span class="paranum">1186</span>.</p>
<p class="gatha1"> ‘‘Yadā so aḍḍharattāyaṃ, bodhāya mabhinikkhami;</p>
<p class="gathalast">So maṃ mudūhi pāṇīhi, jāli <span class="note">[jāla (sī.)]</span> tambanakhehi ca.</p>
<p class="hangnum"><a name="para1187"></a><a name="para1187_kn6"></a><span class="paranum">1187</span>.</p>
<p class="gatha1"> ‘‘Satthiṃ ākoṭayitvāna, vaha sammāti cabravi;</p>
<p class="gathalast">Ahaṃ lokaṃ tārayissaṃ, patto sambodhimuttamaṃ.</p>
<p class="hangnum"><a name="para1188"></a><a name="para1188_kn6"></a><span class="paranum">1188</span>.</p>
<p class="gatha1"> ‘‘Taṃ <a name="M0.0111"></a> me giraṃ suṇantassa, hāso me vipulo ahu;</p>
<p class="gathalast">Udaggacitto sumano, abhisīsiṃ <span class="note">[abhisiṃsiṃ (sī.), abhisīsi (pī.)]</span> tadā ahaṃ.</p>
<p class="hangnum"><a name="para1189"></a><a name="para1189_kn6"></a><span class="paranum">1189</span>.</p>
<p class="gatha1"> ‘‘Abhirūḷhañca maṃ ñatvā, sakyaputtaṃ mahāyasaṃ;</p>
<p class="gathalast">Udaggacitto mudito, vahissaṃ purisuttamaṃ.</p>
<p class="hangnum"><a name="para1190"></a><a name="para1190_kn6"></a><span class="paranum">1190</span>.</p>
<p class="gatha1"> ‘‘Paresaṃ vijitaṃ gantvā, uggatasmiṃ divākare <span class="note">[divaṅkare (syā. ka.)]</span>;</p>
<p class="gathalast">Mamaṃ channañca ohāya, anapekkho so apakkami.</p>
<p class="hangnum"><a name="para1191"></a><a name="para1191_kn6"></a><span class="paranum">1191</span>.</p>
<p class="gatha1"> ‘‘Tassa <a name="P0.0120"></a> tambanakhe pāde, jivhāya parilehisaṃ;</p>
<p class="gathalast">Gacchantañca mahāvīraṃ, rudamāno udikkhisaṃ.</p>
<p class="hangnum"><a name="para1192"></a><a name="para1192_kn6"></a><span class="paranum">1192</span>.</p>
<p class="gatha1"> ‘‘Adassanenahaṃ <a name="V0.0081"></a> tassa, sakyaputtassa sirīmato;</p>
<p class="gathalast">Alatthaṃ garukābādhaṃ, khippaṃ me maraṇaṃ ahu.</p>
<p class="hangnum"><a name="para1193"></a><a name="para1193_kn6"></a><span class="paranum">1193</span>.</p>
<p class="gatha1"> ‘‘Tasseva ānubhāvena, vimānaṃ āvasāmidaṃ;</p>
<p class="gathalast">Sabbakāmaguṇopetaṃ<a name="T0.0137"></a>, dibbaṃ devapuramhi ca.</p>
<p class="hangnum"><a name="para1194"></a><a name="para1194_kn6"></a><span class="paranum">1194</span>.</p>
<p class="gatha1"> ‘‘Yañca me ahuvā hāso, saddaṃ sutvāna bodhiyā;</p>
<p class="gathalast">Teneva kusalamūlena, phusissaṃ āsavakkhayaṃ.</p>
<p class="hangnum"><a name="para1195"></a><a name="para1195_kn6"></a><span class="paranum">1195</span>.</p>
<p class="gatha1"> ‘‘Sace hi bhante gaccheyyāsi, satthu buddhassa santike;</p>
<p class="gathalast">Mamāpi naṃ vacanena, sirasā vajjāsi vandanaṃ.</p>
<p class="hangnum"><a name="para1196"></a><a name="para1196_kn6"></a><span class="paranum">1196</span>.</p>
<p class="gatha1"> ‘‘Ahampi daṭṭhuṃ gacchissaṃ, jinaṃ appaṭipuggalaṃ;</p>
<p class="gathalast">Dullabhaṃ dassanaṃ hoti, lokanāthāna tādina’’nti.</p>
<p class="hangnum"><a name="para1197"></a><a name="para1197_kn6"></a><span class="paranum">1197</span>.</p>
<p class="gatha1"> So kataññū katavedī, satthāraṃ upasaṅkami;</p>
<p class="gathalast">Sutvā giraṃ cakkhumato, dhammacakkhuṃ visodhayi.</p>
<p class="hangnum"><a name="para1198"></a><a name="para1198_kn6"></a><span class="paranum">1198</span>.</p>
<p class="gatha1"> Visodhetvā diṭṭhigataṃ, vicikicchaṃ vatāni ca;</p>
<p class="gathalast">Vanditvā satthuno pāde, tatthevantaradhāyathāti <span class="note">[tatthevantaradhāyatīti (ka.)]</span>.</p>
<p class="centered">Kaṇḍakavimānaṃ sattamaṃ.</p>
<p class="subhead">8. Anekavaṇṇavimānavatthu</p>
<p class="hangnum"><a name="para1199"></a><a name="para1199_kn6"></a><span class="paranum">1199</span>.</p>
<p class="gatha1"> ‘‘Anekavaṇṇaṃ <a name="M0.0112"></a><a name="P0.0121"></a> darasokanāsanaṃ, vimānamāruyha anekacittaṃ;</p>
<p class="gathalast">Parivārito accharāsaṅgaṇena, sunimmito bhūtapatīva modasi.</p>
<p class="hangnum"><a name="para1200"></a><a name="para1200_kn6"></a><span class="paranum">1200</span>.</p>
<p class="gatha1"> ‘‘Samassamo natthi kuto panuttaro <span class="note">[uttari (ka.)]</span>, yasena puññena ca iddhiyā ca;</p>
<p class="gatha2">Sabbe ca devā tidasagaṇā samecca, taṃ <a name="T0.0138"></a> taṃ namassanti sasiṃva devā;</p>
<p class="gathalast">Imā ca te accharāyo samantato, naccanti gāyanti pamodayanti.</p>
<p class="hangnum"><a name="para1201"></a><a name="para1201_kn6"></a><span class="paranum">1201</span>.</p>
<p class="gatha1"> ‘‘Deviddhipattosi <a name="P0.0122"></a> mahānubhāvo, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1202"></a><a name="para1202_kn6"></a><span class="paranum">1202</span>.</p>
<p class="gatha1"> So devaputto attamano…pe… yassa kammassidaṃ phalaṃ.</p>
<p class="hangnum"><a name="para1203"></a><a name="para1203_kn6"></a><span class="paranum">1203</span>.</p>
<p class="gatha1"> ‘‘Ahaṃ bhadante ahuvāsi pubbe, sumedhanāmassa jinassa sāvako;</p>
<p class="gathalast">Puthujjano ananubodhohamasmi <span class="note">[anavabodhohamasmiṃ (sī.), ananubodhohamāsiṃ (?)]</span>, so satta vassāni paribbajissahaṃ <span class="note">[pabbajissahaṃ (syā. ka.), pabbajisāhaṃ (pī.)]</span>.</p>
<p class="hangnum"><a name="para1204"></a><a name="para1204_kn6"></a><span class="paranum">1204</span>.</p>
<p class="gatha1"> ‘‘Sohaṃ <a name="V0.0082"></a> sumedhassa jinassa satthuno, parinibbutassoghatiṇṇassa tādino;</p>
<p class="gathalast">Ratanuccayaṃ hemajālena channaṃ, vanditvā thūpasmiṃ manaṃ pasādayiṃ.</p>
<p class="hangnum"><a name="para1205"></a><a name="para1205_kn6"></a><span class="paranum">1205</span>.</p>
<p class="gatha1"> ‘‘Na <a name="M0.0113"></a> māsi dānaṃ na ca matthi dātuṃ, pare ca kho tattha samādapesiṃ;</p>
<p class="gathalast">Pūjetha naṃ pūjanīyassa <span class="note">[pūjaneyyassa (syā. ka.)]</span> dhātuṃ, evaṃ <a name="T0.0139"></a> kira saggamito gamissatha.</p>
<p class="hangnum"><a name="para1206"></a><a name="para1206_kn6"></a><span class="paranum">1206</span>.</p>
<p class="gatha1"> ‘‘Tadeva kammaṃ kusalaṃ kataṃ mayā, sukhañca dibbaṃ anubhomi attanā;</p>
<p class="gathalast">Modāmahaṃ tidasagaṇassa majjhe, na tassa puññassa khayampi ajjhaga’’nti.</p>
<p class="centered">Anekavaṇṇavimānaṃ aṭṭhamaṃ.</p>
<p class="subhead">9. Maṭṭhakuṇḍalīvimānavatthu</p>
<p class="hangnum"><a name="para1207"></a><a name="para1207_kn6"></a><span class="paranum">1207</span>.</p>
<p class="gatha1"> <span class="note">[pe. va. 186]</span> ‘‘Alaṅkato <a name="P0.0123"></a> maṭṭhakuṇḍalī <span class="note">[maṭṭakuṇḍalī (sī.)]</span>, māladhārī haricandanussado;</p>
<p class="gathalast">Bāhā paggayha kandasi, vanamajjhe kiṃ dukkhito tuva’’nti.</p>
<p class="hangnum"><a name="para1208"></a><a name="para1208_kn6"></a><span class="paranum">1208</span>.</p>
<p class="gatha1"> ‘‘Sovaṇṇamayo pabhassaro, uppanno rathapañjaro mama;</p>
<p class="gathalast">Tassa cakkayugaṃ na vindāmi, tena dukkhena jahāmi <span class="note">[jahissaṃ (sī.), jahissāmi (syā. pī.)]</span> jīvita’’nti.</p>
<p class="hangnum"><a name="para1209"></a><a name="para1209_kn6"></a><span class="paranum">1209</span>.</p>
<p class="gatha1"> ‘‘Sovaṇṇamayaṃ maṇimayaṃ, lohitakamayaṃ <span class="note">[lohitaṅgamayaṃ (syā.), lohitaṅkamayaṃ (sī.), lohamayaṃ (katthaci)]</span> atha rūpiyamayaṃ;</p>
<p class="gathalast">Ācikkha <span class="note">[ācikkhatha (ka.)]</span> me bhaddamāṇava, cakkayugaṃ paṭipādayāmi te’’ti.</p>
<p class="hangnum"><a name="para1210"></a><a name="para1210_kn6"></a><span class="paranum">1210</span>.</p>
<p class="gatha1"> So <a name="T0.0140"></a> māṇavo tassa pāvadi, ‘‘candimasūriyā ubhayettha dissare;</p>
<p class="gathalast">Sovaṇṇamayo ratho mama, tena cakkayugena sobhatī’’ti.</p>
<p class="hangnum"><a name="para1211"></a><a name="para1211_kn6"></a><span class="paranum">1211</span>.</p>
<p class="gatha1"> ‘‘Bālo <a name="M0.0114"></a> kho tvaṃ asi māṇava, yo tvaṃ patthayase apatthiyaṃ;</p>
<p class="gathalast">Maññāmi tuvaṃ marissasi, na hi tvaṃ lacchasi candimasūriye’’ti.</p>
<p class="hangnum"><a name="para1212"></a><a name="para1212_kn6"></a><span class="paranum">1212</span>.</p>
<p class="gatha1"> ‘‘Gamanāgamanampi dissati, vaṇṇadhātu ubhayattha vīthiyā;</p>
<p class="gathalast">Peto <span class="note">[peto pana (sī. syā.)]</span> kālakato na dissati, ko nidha kandataṃ bālyataro’’ti.</p>
<p class="hangnum"><a name="para1213"></a><a name="para1213_kn6"></a><span class="paranum">1213</span>.</p>
<p class="gatha1"> ‘‘Saccaṃ kho vadesi māṇava, ahameva kandataṃ bālyataro;</p>
<p class="gathalast">Candaṃ viya dārako rudaṃ, petaṃ kālakatābhipatthayi’’nti.</p>
<p class="hangnum"><a name="para1214"></a><a name="para1214_kn6"></a><span class="paranum">1214</span>.</p>
<p class="gatha1"> ‘‘Ādittaṃ vata maṃ santaṃ, ghatasittaṃva pāvakaṃ;</p>
<p class="gathalast">Vārinā viya osiñcaṃ, sabbaṃ nibbāpaye daraṃ.</p>
<p class="hangnum"><a name="para1215"></a><a name="para1215_kn6"></a><span class="paranum">1215</span>.</p>
<p class="gatha1"> ‘‘Abbahī <a name="T0.0141"></a> <span class="note">[abbūḷha (pī.), abbūḷhaṃ (syā. ka.)]</span> vata me sallaṃ, sokaṃ hadayanissitaṃ;</p>
<p class="gathalast">Yo me sokaparetassa, puttasokaṃ apānudi.</p>
<p class="hangnum"><a name="para1216"></a><a name="para1216_kn6"></a><span class="paranum">1216</span>.</p>
<p class="gatha1"> ‘‘Svāhaṃ <a name="V0.0083"></a><a name="P0.0124"></a> abbūḷhasallosmi, sītibhūtosmi nibbuto;</p>
<p class="gathalast">Na socāmi na rodāmi, vata sutvāna māṇavāti.</p>
<p class="hangnum"><a name="para1217"></a><a name="para1217_kn6"></a><span class="paranum">1217</span>.</p>
<p class="gatha1"> ‘‘Devatā nusi gandhabbo, adu <span class="note">[ādu (sī. syā.)]</span> sakko purindado;</p>
<p class="gathalast">Ko vā tvaṃ kassa vā putto, kathaṃ jānemu taṃ maya’’nti.</p>
<p class="hangnum"><a name="para1218"></a><a name="para1218_kn6"></a><span class="paranum">1218</span>.</p>
<p class="gatha1"> ‘‘Yañca <span class="note">[yaṃ (ka.)]</span> kandasi yañca rodasi, puttaṃ āḷāhane sayaṃ dahitvā;</p>
<p class="gathalast">Svāhaṃ kusalaṃ karitvā kammaṃ, tidasānaṃ sahabyataṃ gato’’ti <span class="note">[pattoti (sī. syā. pī.)]</span>.</p>
<p class="hangnum"><a name="para1219"></a><a name="para1219_kn6"></a><span class="paranum">1219</span>.</p>
<p class="gatha1"> ‘‘Appaṃ <a name="M0.0115"></a> vā bahuṃ vā nāddasāma, dānaṃ dadantassa sake agāre;</p>
<p class="gathalast">Uposathakammaṃ vā <span class="note">[uposathakammañca (ka.)]</span> tādisaṃ, kena kammena gatosi devaloka’’nti.</p>
<p class="hangnum"><a name="para1220"></a><a name="para1220_kn6"></a><span class="paranum">1220</span>.</p>
<p class="gatha1"> ‘‘Ābādhikohaṃ dukkhito gilāno, āturarūpomhi sake nivesane;</p>
<p class="gathalast">Buddhaṃ vigatarajaṃ vitiṇṇakaṅkhaṃ, addakkhiṃ sugataṃ anomapaññaṃ.</p>
<p class="hangnum"><a name="para1221"></a><a name="para1221_kn6"></a><span class="paranum">1221</span> .</p>
<p class="gatha1"> ‘‘Svāhaṃ muditamano pasannacitto, añjaliṃ <a name="T0.0142"></a> akariṃ tathāgatassa;</p>
<p class="gathalast">Tāhaṃ kusalaṃ karitvāna kammaṃ, tidasānaṃ sahabyataṃ gato’’ti.</p>
<p class="hangnum"><a name="para1222"></a><a name="para1222_kn6"></a><span class="paranum">1222</span>.</p>
<p class="gatha1"> ‘‘Acchariyaṃ vata abbhutaṃ vata, añjalikammassa ayamīdiso vipāko;</p>
<p class="gathalast">Ahampi muditamano pasannacitto, ajjeva buddhaṃ saraṇaṃ vajāmī’’ti.</p>
<p class="hangnum"><a name="para1223"></a><a name="para1223_kn6"></a><span class="paranum">1223</span>.</p>
<p class="gatha1"> ‘‘Ajjeva buddhaṃ saraṇaṃ vajāhi, dhammañca saṅghañca pasannacitto;</p>
<p class="gathalast">Tatheva sikkhāya padāni pañca, akhaṇḍaphullāni samādiyassu.</p>
<p class="hangnum"><a name="para1224"></a><a name="para1224_kn6"></a><span class="paranum">1224</span>.</p>
<p class="gatha1"> ‘‘Pāṇātipātā viramassu khippaṃ, loke adinnaṃ parivajjayassu;</p>
<p class="gathalast">Amajjapo mā ca musā bhaṇāhi, sakena dārena ca hohi tuṭṭho’’ti.</p>
<p class="hangnum"><a name="para1225"></a><a name="para1225_kn6"></a><span class="paranum">1225</span>.</p>
<p class="gatha1"> ‘‘Atthakāmosi me yakkha, hitakāmosi devate;</p>
<p class="gathalast">Karomi tuyhaṃ vacanaṃ, tvaṃsi ācariyo mamāti.</p>
<p class="hangnum"><a name="para1226"></a><a name="para1226_kn6"></a><span class="paranum">1226</span>.</p>
<p class="gatha1"> ‘‘Upemi saraṇaṃ buddhaṃ, dhammañcāpi anuttaraṃ;</p>
<p class="gathalast">Saṅghañca naradevassa, gacchāmi saraṇaṃ ahaṃ.</p>
<p class="hangnum"><a name="para1227"></a><a name="para1227_kn6"></a><span class="paranum">1227</span>.</p>
<p class="gatha1"> ‘‘Pāṇātipātā <a name="M0.0116"></a><a name="P0.0125"></a> viramāmi khippaṃ, loke <a name="T0.0143"></a> adinnaṃ parivajjayāmi;</p>
<p class="gathalast">Amajjapo no ca musā bhaṇāmi, sakena dārena ca homi tuṭṭho’’ti.</p>
<p class="centered">Maṭṭhakuṇḍalīvimānaṃ navamaṃ.</p>
<p class="subhead">10. Serīsakavimānavatthu</p>
<p class="hangnum"><a name="para1228"></a><a name="para1228_kn6"></a><span class="paranum">1228</span>.</p>
<p class="gatha1"> <span class="note">[pe. va. 604]</span> Suṇotha <a name="V0.0084"></a><a name="P0.0126"></a> yakkhassa ca vāṇijāna ca, samāgamo yattha tadā ahosi;</p>
<p class="gathalast">Yathā kathaṃ itaritarena cāpi, subhāsitaṃ tañca suṇātha sabbe.</p>
<p class="hangnum"><a name="para1229"></a><a name="para1229_kn6"></a><span class="paranum">1229</span>.</p>
<p class="gatha1"> ‘‘Yo so ahu rājā pāyāsi nāma <span class="note">[nāmo (sī.)]</span>, bhummānaṃ sahabyagato yasassī;</p>
<p class="gathalast">So modamānova sake vimāne, amānuso mānuse ajjhabhāsīti.</p>
<p class="hangnum"><a name="para1230"></a><a name="para1230_kn6"></a><span class="paranum">1230</span>.</p>
<p class="gatha1"> ‘‘Vaṅke araññe amanussaṭṭhāne, kantāre appodake appabhakkhe;</p>
<p class="gathalast">Suduggame vaṇṇupathassa majjhe, vaṅkaṃ bhayā <span class="note">[dhaṅkaṃbhayā (ka.)]</span> naṭṭhamanā manussā.</p>
<p class="hangnum"><a name="para1231"></a><a name="para1231_kn6"></a><span class="paranum">1231</span>.</p>
<p class="gatha1"> ‘‘Nayidha phalā mūlamayā ca santi, upādānaṃ natthi kutodha bhakkho;</p>
<p class="gathalast">Aññatra paṃsūhi ca vālukāhi ca, tatāhi <a name="T0.0144"></a> uṇhāhi ca dāruṇāhi ca.</p>
<p class="hangnum"><a name="para1232"></a><a name="para1232_kn6"></a><span class="paranum">1232</span>.</p>
<p class="gatha1"> ‘‘Ujjaṅgalaṃ tattamivaṃ kapālaṃ, anāyasaṃ paralokena tulyaṃ;</p>
<p class="gathalast">Luddānamāvāsamidaṃ purāṇaṃ, bhūmippadeso abhisattarūpo.</p>
<p class="hangnum"><a name="para1233"></a><a name="para1233_kn6"></a><span class="paranum">1233</span>.</p>
<p class="gatha1"> ‘‘Atha <a name="M0.0117"></a> tumhe kena <span class="note">[kena nu (syā. ka.)]</span> vaṇṇena, kimāsamānā imaṃ padesaṃ hi;</p>
<p class="gathalast">Anupaviṭṭhā sahasā samecca, lobhā bhayā atha vā sampamūḷhā’’ti.</p>
<p class="hangnum"><a name="para1234"></a><a name="para1234_kn6"></a><span class="paranum">1234</span>.</p>
<p class="gatha1"> ‘‘Magadhesu aṅgesu ca satthavāhā, āropayitvā paṇiyaṃ puthuttaṃ;</p>
<p class="gathalast">Te yāmase sindhusovīrabhūmiṃ, dhanatthikā uddayaṃ patthayānā.</p>
<p class="hangnum"><a name="para1235"></a><a name="para1235_kn6"></a><span class="paranum">1235</span>.</p>
<p class="gatha1"> ‘‘Divā <a name="P0.0127"></a> pipāsaṃ nadhivāsayantā, yoggānukampañca samekkhamānā,</p>
<p class="gathalast">Etena vegena āyāma sabbe <span class="note">[sabbe te (ka.)]</span>, rattiṃ maggaṃ paṭipannā vikāle.</p>
<p class="hangnum"><a name="para1236"></a><a name="para1236_kn6"></a><span class="paranum">1236</span>.</p>
<p class="gatha1"> ‘‘Te duppayātā aparaddhamaggā, andhākulā vippanaṭṭhā araññe;</p>
<p class="gathalast">Suduggame <a name="T0.0145"></a> vaṇṇupathassa majjhe, disaṃ na jānāma pamūḷhacittā.</p>
<p class="hangnum"><a name="para1237"></a><a name="para1237_kn6"></a><span class="paranum">1237</span>.</p>
<p class="gatha1"> ‘‘Idañca disvāna adiṭṭhapubbaṃ, vimānaseṭṭhañca tavañca yakkha;</p>
<p class="gathalast">Tatuttariṃ jīvitamāsamānā, disvā patītā sumanā udaggā’’ti.</p>
<p class="hangnum"><a name="para1238"></a><a name="para1238_kn6"></a><span class="paranum">1238</span>.</p>
<p class="gatha1"> ‘‘Pāraṃ samuddassa imañca vaṇṇuṃ <span class="note">[vanaṃ (syā.), vaṇṇaṃ (ka.)]</span>, vettācaraṃ <span class="note">[vettaṃ paraṃ (syā.), vettācāraṃ (ka.)]</span> saṅkupathañca maggaṃ;</p>
<p class="gathalast">Nadiyo pana pabbatānañca duggā, puthuddisā gacchatha bhogahetu.</p>
<p class="hangnum"><a name="para1239"></a><a name="para1239_kn6"></a><span class="paranum">1239</span>.</p>
<p class="gatha1"> ‘‘Pakkhandiyāna vijitaṃ paresaṃ, verajjake mānuse pekkhamānā;</p>
<p class="gathalast">Yaṃ vo sutaṃ vā atha vāpi diṭṭhaṃ, accherakaṃ taṃ vo suṇoma tātā’’ti.</p>
<p class="hangnum"><a name="para1240"></a><a name="para1240_kn6"></a><span class="paranum">1240</span>.</p>
<p class="gatha1"> ‘‘Itopi <a name="M0.0118"></a> accherataraṃ kumāra, na to sutaṃ vā atha vāpi diṭṭhaṃ;</p>
<p class="gathalast">Atītamānussakameva sabbaṃ, disvāna tappāma anomavaṇṇaṃ.</p>
<p class="hangnum"><a name="para1241"></a><a name="para1241_kn6"></a><span class="paranum">1241</span>.</p>
<p class="gatha1"> ‘‘Vehāyasaṃ pokkharañño savanti, pahūtamalyā <a name="T0.0146"></a> <span class="note">[pahūtamālyā (syā.)]</span> bahupuṇḍarīkā;</p>
<p class="gathalast">Dumā cime <span class="note">[dumā ca te (syā. ka.)]</span> niccaphalūpapannā, atīva gandhā surabhiṃ pavāyanti.</p>
<p class="hangnum"><a name="para1242"></a><a name="para1242_kn6"></a><span class="paranum">1242</span>.</p>
<p class="gatha1"> ‘‘Veḷūriyathambhā <a name="V0.0085"></a> satamussitāse, silāpavāḷassa ca āyataṃsā;</p>
<p class="gathalast">Masāragallā sahalohitaṅgā, thambhā ime jotirasāmayāse.</p>
<p class="hangnum"><a name="para1243"></a><a name="para1243_kn6"></a><span class="paranum">1243</span>.</p>
<p class="gatha1"> ‘‘Sahassathambhaṃ atulānubhāvaṃ, tesūpari sādhumidaṃ vimānaṃ;</p>
<p class="gathalast">Ratanantaraṃ kañcanavedimissaṃ, tapanīyapaṭṭehi ca sādhuchannaṃ.</p>
<p class="hangnum"><a name="para1244"></a><a name="para1244_kn6"></a><span class="paranum">1244</span>.</p>
<p class="gatha1"> ‘‘Jambonaduttattamidaṃ sumaṭṭho, pāsādasopāṇaphalūpapanno;</p>
<p class="gathalast">Daḷho ca vaggu ca susaṅgato ca <span class="note">[vaggu sumukho susaṅgato (sī.)]</span>, atīva nijjhānakhamo manuñño.</p>
<p class="hangnum"><a name="para1245"></a><a name="para1245_kn6"></a><span class="paranum">1245</span>.</p>
<p class="gatha1"> ‘‘Ratanantarasmiṃ <a name="P0.0128"></a> bahuannapānaṃ, parivārito accharāsaṅgaṇena;</p>
<p class="gathalast">Murajaālambaratūriyaghuṭṭho, abhivanditosi thutivandanāya.</p>
<p class="hangnum"><a name="para1246"></a><a name="para1246_kn6"></a><span class="paranum">1246</span>.</p>
<p class="gatha1"> ‘‘So <a name="T0.0147"></a> modasi nārigaṇappabodhano, vimānapāsādavare manorame;</p>
<p class="gathalast">Acintiyo sabbaguṇūpapanno, rājā yathā vessavaṇo naḷinyā <span class="note">[naḷiññaṃ (ka.)]</span>.</p>
<p class="hangnum"><a name="para1247"></a><a name="para1247_kn6"></a><span class="paranum">1247</span>.</p>
<p class="gatha1"> ‘‘Devo <a name="M0.0119"></a> nu āsi udavāsi yakkho, udāhu devindo manussabhūto;</p>
<p class="gathalast">Pucchanti taṃ vāṇijā satthavāhā, ācikkha ko nāma tuvaṃsi yakkho’’ti.</p>
<p class="hangnum"><a name="para1248"></a><a name="para1248_kn6"></a><span class="paranum">1248</span>.</p>
<p class="gatha1"> ‘‘Serīsako <span class="note">[serissako (sī. syā.)]</span> nāma ahamhi yakkho, kantāriyo vaṇṇupathamhi gutto;</p>
<p class="gathalast">Imaṃ padesaṃ abhipālayāmi, vacanakaro vessavaṇassa rañño’’ti.</p>
<p class="hangnum"><a name="para1249"></a><a name="para1249_kn6"></a><span class="paranum">1249</span>.</p>
<p class="gatha1"> ‘‘Adhiccaladdhaṃ pariṇāmajaṃ te, sayaṃ kataṃ udāhu devehi dinnaṃ;</p>
<p class="gathalast">Pucchanti taṃ vāṇijā satthavāhā, kathaṃ tayā laddhamidaṃ manuñña’’nti.</p>
<p class="hangnum"><a name="para1250"></a><a name="para1250_kn6"></a><span class="paranum">1250</span>.</p>
<p class="gatha1"> ‘‘Nādhiccaladdhaṃ na pariṇāmajaṃ me, na sayaṃ kataṃ na hi devehi dinnaṃ;</p>
<p class="gathalast">Sakehi kammehi apāpakehi, puññehi <a name="T0.0148"></a> me laddhamidaṃ manuñña’’nti.</p>
<p class="hangnum"><a name="para1251"></a><a name="para1251_kn6"></a><span class="paranum">1251</span>.</p>
<p class="gatha1"> ‘‘Kiṃ te vataṃ kiṃ pana brahmacariyaṃ, kissa suciṇṇassa ayaṃ vipāko;</p>
<p class="gathalast">Pucchanti taṃ vāṇijā satthavāhā, kathaṃ tayā laddhamidaṃ vimāna’’nti.</p>
<p class="hangnum"><a name="para1252"></a><a name="para1252_kn6"></a><span class="paranum">1252</span>.</p>
<p class="gatha1"> ‘‘Mamaṃ pāyāsīti ahu samaññā, rajjaṃ yadā kārayiṃ kosalānaṃ;</p>
<p class="gathalast">Natthikadiṭṭhi kadariyo pāpadhammo, ucchedavādī ca tadā ahosiṃ.</p>
<p class="hangnum"><a name="para1253"></a><a name="para1253_kn6"></a><span class="paranum">1253</span>.</p>
<p class="gatha1"> ‘‘Samaṇo ca kho āsi kumārakassapo, bahussuto cittakathī uḷāro;</p>
<p class="gathalast">So me tadā dhammakathaṃ abhāsi <span class="note">[akāsi (sī.)]</span>, diṭṭhivisūkāni vinodayī me.</p>
<p class="hangnum"><a name="para1254"></a><a name="para1254_kn6"></a><span class="paranum">1254</span>.</p>
<p class="gatha1"> ‘‘Tāhaṃ <a name="M0.0120"></a> tassa <span class="note">[tāhaṃ (ka.)]</span> dhammakathaṃ suṇitvā, upāsakattaṃ paṭivedayissaṃ;</p>
<p class="gatha2">Pāṇātipātā virato ahosiṃ, loke adinnaṃ parivajjayissaṃ;</p>
<p class="gathalast">Amajjapo <a name="P0.0129"></a> no ca musā abhāṇiṃ, sakena dārena ca ahosi tuṭṭho.</p>
<p class="hangnum"><a name="para1255"></a><a name="para1255_kn6"></a><span class="paranum">1255</span>.</p>
<p class="gatha1"> ‘‘Taṃ <a name="T0.0149"></a> me vataṃ taṃ pana brahmacariyaṃ, tassa suciṇṇassa ayaṃ vipāko;</p>
<p class="gathalast">Teheva kammehi apāpakehi, puññehi me laddhamidaṃ vimāna’’nti.</p>
<p class="hangnum"><a name="para1256"></a><a name="para1256_kn6"></a><span class="paranum">1256</span>.</p>
<p class="gatha1"> ‘‘Saccaṃ <a name="V0.0086"></a> kirāhaṃsu narā sapaññā, anaññathā vacanaṃ paṇḍitānaṃ;</p>
<p class="gathalast">Yahiṃ yahiṃ gacchati puññakammo, tahiṃ tahiṃ modati kāmakāmī.</p>
<p class="hangnum"><a name="para1257"></a><a name="para1257_kn6"></a><span class="paranum">1257</span>.</p>
<p class="gatha1"> ‘‘Yahiṃ yahiṃ sokapariddavo ca, vadho ca bandho ca parikkileso;</p>
<p class="gathalast">Tahiṃ tahiṃ gacchati pāpakammo, na muccati duggatiyā kadācī’’ti.</p>
<p class="hangnum"><a name="para1258"></a><a name="para1258_kn6"></a><span class="paranum">1258</span>.</p>
<p class="gatha1"> ‘‘Sammūḷharūpova jano ahosi, asmiṃ muhutte kalalīkatova;</p>
<p class="gathalast">Janassimassa tuyhañca kumāra, appaccayo kena nu kho ahosī’’ti.</p>
<p class="hangnum"><a name="para1259"></a><a name="para1259_kn6"></a><span class="paranum">1259</span>.</p>
<p class="gatha1"> ‘‘Ime ca sirīsavanā <span class="note">[ime sirīsūpavanā ca (sī.), imepi sirīsavanā ca (pī. ka.)]</span> tātā, dibbā <span class="note">[dibbā ca (pī. ka.)]</span> gandhā surabhī <span class="note">[surabhiṃ (sī. ka.)]</span> sampavanti <span class="note">[sampavāyanti (ka.)]</span>;</p>
<p class="gathalast">Te sampavāyanti imaṃ vimānaṃ, divā <a name="T0.0150"></a> ca ratto ca tamaṃ nihantvā.</p>
<p class="hangnum"><a name="para1260"></a><a name="para1260_kn6"></a><span class="paranum">1260</span>.</p>
<p class="gatha1"> ‘‘Imesañca <a name="M0.0121"></a> kho vassasataccayena, sipāṭikā phalati ekamekā;</p>
<p class="gathalast">Mānussakaṃ vassasataṃ atītaṃ, yadagge kāyamhi idhūpapanno.</p>
<p class="hangnum"><a name="para1261"></a><a name="para1261_kn6"></a><span class="paranum">1261</span>.</p>
<p class="gatha1"> ‘‘Disvānahaṃ vassasatāni pañca, asmiṃ vimāne ṭhatvāna tātā;</p>
<p class="gathalast">Āyukkhayā puññakkhayā cavissaṃ, teneva sokena pamucchitosmī’’ti <span class="note">[samucchitosmīti (pī. ka.)]</span>.</p>
<p class="hangnum"><a name="para1262"></a><a name="para1262_kn6"></a><span class="paranum">1262</span>.</p>
<p class="gatha1"> ‘‘Kathaṃ nu soceyya tathāvidho so, laddhā vimānaṃ atulaṃ cirāya;</p>
<p class="gathalast">Ye cāpi kho ittaramupapannā, te nūna soceyyuṃ parittapuññā’’ti.</p>
<p class="hangnum"><a name="para1263"></a><a name="para1263_kn6"></a><span class="paranum">1263</span>.</p>
<p class="gatha1"> ‘‘Anucchaviṃ ovadiyañca me taṃ, yaṃ maṃ tumhe peyyavācaṃ vadetha;</p>
<p class="gathalast">Tumhe ca kho tātā mayānuguttā, yenicchakaṃ tena paletha sotthi’’nti.</p>
<p class="hangnum"><a name="para1264"></a><a name="para1264_kn6"></a><span class="paranum">1264</span>.</p>
<p class="gatha1"> ‘‘Gantvā <a name="P0.0130"></a> mayaṃ sindhusovīrabhūmiṃ, dhanatthikā uddayaṃ patthayānā;</p>
<p class="gathalast">Yathāpayogā paripuṇṇacāgā, kāhāma <a name="T0.0151"></a> serīsamahaṃ uḷāra’’nti.</p>
<p class="hangnum"><a name="para1265"></a><a name="para1265_kn6"></a><span class="paranum">1265</span>.</p>
<p class="gatha1"> ‘‘Mā ceva serīsamahaṃ akattha, sabbañca vo bhavissati yaṃ vadetha;</p>
<p class="gathalast">Pāpāni kammāni vivajjayātha, dhammānuyogañca adhiṭṭhahātha.</p>
<p class="hangnum"><a name="para1266"></a><a name="para1266_kn6"></a><span class="paranum">1266</span>.</p>
<p class="gatha1"> ‘‘Upāsako atthi imamhi saṅghe, bahussuto sīlavatūpapanno;</p>
<p class="gathalast">Saddho ca cāgī ca supesalo ca, vicakkhaṇo santusito mutīmā.</p>
<p class="hangnum"><a name="para1267"></a><a name="para1267_kn6"></a><span class="paranum">1267</span>.</p>
<p class="gatha1"> ‘‘Sañjānamāno <a name="M0.0122"></a> na musā bhaṇeyya, parūpaghātāya na cetayeyya;</p>
<p class="gathalast">Vebhūtikaṃ pesuṇaṃ no kareyya, saṇhañca vācaṃ sakhilaṃ bhaṇeyya.</p>
<p class="hangnum"><a name="para1268"></a><a name="para1268_kn6"></a><span class="paranum">1268</span>.</p>
<p class="gatha1"> ‘‘Sagāravo sappaṭisso vinīto, apāpako adhisīle visuddho;</p>
<p class="gathalast">So mātaraṃ pitarañcāpi jantu, dhammena poseti ariyavutti.</p>
<p class="hangnum"><a name="para1269"></a><a name="para1269_kn6"></a><span class="paranum">1269</span>.</p>
<p class="gatha1"> ‘‘Maññe so mātāpitūnaṃ kāraṇā, bhogāni pariyesati na attahetu;</p>
<p class="gathalast">Mātāpitūnañca yo <span class="note">[so (?)]</span> accayena, nekkhammapoṇo <a name="T0.0152"></a> carissati brahmacariyaṃ.</p>
<p class="hangnum"><a name="para1270"></a><a name="para1270_kn6"></a><span class="paranum">1270</span>.</p>
<p class="gatha1"> ‘‘Ujū avaṅko asaṭho amāyo, na lesakappena ca vohareyya;</p>
<p class="gathalast">So tādiso sukatakammakārī, dhamme ṭhito kinti labhetha dukkhaṃ.</p>
<p class="hangnum"><a name="para1271"></a><a name="para1271_kn6"></a><span class="paranum">1271</span>.</p>
<p class="gatha1"> ‘‘Taṃ <a name="V0.0087"></a> kāraṇā pātukatomhi attanā, tasmā dhammaṃ passatha vāṇijāse;</p>
<p class="gatha2">Aññatra teniha bhasmī <span class="note">[bhasmi (syā.), bhasma (ka.)]</span> bhavetha, andhākulā vippanaṭṭhā araññe;</p>
<p class="gathalast">Taṃ khippamānena lahuṃ parena, sukho have sappurisena saṅgamo’’ti.</p>
<p class="hangnum"><a name="para1272"></a><a name="para1272_kn6"></a><span class="paranum">1272</span>.</p>
<p class="gatha1"> ‘‘Kiṃ nāma so kiñca karoti kammaṃ,</p>
<p class="gatha2">Kiṃ nāmadheyyaṃ kiṃ pana tassa gottaṃ;</p>
<p class="gatha3">Mayampi naṃ daṭṭhukāmamha yakkha, yassānukampāya idhāgatosi;</p>
<p class="gathalast">Lābhā hi tassa, yassa tuvaṃ pihesī’’ti.</p>
<p class="hangnum"><a name="para1273"></a><a name="para1273_kn6"></a><span class="paranum">1273</span>.</p>
<p class="gatha1"> ‘‘Yo <a name="M0.0123"></a><a name="P0.0131"></a> kappako sambhavanāmadheyyo,</p>
<p class="gatha2">Upāsako kocchaphalūpajīvī;</p>
<p class="gatha3">Jānātha naṃ tumhākaṃ pesiyo so,</p>
<p class="gathalast">Mā <a name="T0.0153"></a> kho naṃ hīḷittha supesalo so’’ti.</p>
<p class="hangnum"><a name="para1274"></a><a name="para1274_kn6"></a><span class="paranum">1274</span>.</p>
<p class="gatha1"> ‘‘Jānāmase yaṃ tvaṃ pavadesi <span class="note">[vadesi (sī.)]</span> yakkha,</p>
<p class="gatha2">Na kho naṃ jānāma sa edisoti;</p>
<p class="gatha3">Mayampi naṃ pūjayissāma yakkha,</p>
<p class="gathalast">Sutvāna tuyhaṃ vacanaṃ uḷāra’’nti.</p>
<p class="hangnum"><a name="para1275"></a><a name="para1275_kn6"></a><span class="paranum">1275</span>.</p>
<p class="gatha1"> ‘‘Ye keci imasmiṃ satthe manussā,</p>
<p class="gatha2">Daharā mahantā athavāpi majjhimā;</p>
<p class="gatha3">Sabbeva te ālambantu vimānaṃ,</p>
<p class="gathalast">Passantu puññānaṃ phalaṃ kadariyā’’ti.</p>
<p class="hangnum"><a name="para1276"></a><a name="para1276_kn6"></a><span class="paranum">1276</span>.</p>
<p class="gatha1"> Te tattha sabbeva ‘ahaṃ pure’ti,</p>
<p class="gatha2">Taṃ kappakaṃ tattha purakkhatvā <span class="note">[purakkhipitvā (sī.)]</span>;</p>
<p class="gatha3">Sabbeva te ālambiṃsu vimānaṃ,</p>
<p class="gathalast">Masakkasāraṃ viya vāsavassa.</p>
<p class="hangnum"><a name="para1277"></a><a name="para1277_kn6"></a><span class="paranum">1277</span>.</p>
<p class="gatha1"> Te <a name="T0.0154"></a> tattha sabbeva ‘ahaṃ pure’ti, upāsakattaṃ paṭivedayiṃsu;</p>
<p class="gatha2">Pāṇātipātā viratā ahesuṃ, loke adinnaṃ parivajjayiṃsu;</p>
<p class="gathalast">Amajjapā no ca musā bhaṇiṃsu, sakena dārena ca ahesuṃ tuṭṭhā.</p>
<p class="hangnum"><a name="para1278"></a><a name="para1278_kn6"></a><span class="paranum">1278</span>.</p>
<p class="gatha1"> Te tattha sabbeva ‘ahaṃ pure’ti, upāsakattaṃ paṭivedayitvā;</p>
<p class="gathalast">Pakkāmi sattho anumodamāno, yakkhiddhiyā anumato punappunaṃ.</p>
<p class="hangnum"><a name="para1279"></a><a name="para1279_kn6"></a><span class="paranum">1279</span>.</p>
<p class="gatha1"> ‘‘Gantvāna <a name="M0.0124"></a> te sindhusovīrabhūmiṃ, dhanatthikā uddayaṃ <span class="note">[udaya (pī. ka.)]</span> patthayānā;</p>
<p class="gathalast">Yathāpayogā paripuṇṇalābhā, paccāgamuṃ pāṭaliputtamakkhataṃ.</p>
<p class="hangnum"><a name="para1280"></a><a name="para1280_kn6"></a><span class="paranum">1280</span>.</p>
<p class="gatha1"> ‘‘Gantvāna <a name="V0.0088"></a> te saṅgharaṃ sotthivanto,</p>
<p class="gatha2">Puttehi dārehi samaṅgibhūtā;</p>
<p class="gatha3">Ānandī vittā <span class="note">[ānandacittā (syā.), ānandīcittā (ka.)]</span> sumanā patītā,</p>
<p class="gatha2">Akaṃsu serīsamahaṃ uḷāraṃ;</p>
<p class="gathalast">Serīsakaṃ te pariveṇaṃ māpayiṃsu.</p>
<p class="hangnum"><a name="para1281"></a><a name="para1281_kn6"></a><span class="paranum">1281</span>.</p>
<p class="gatha1"> Etādisā sappurisāna sevanā,</p>
<p class="gatha2">Mahatthikā dhammaguṇāna sevanā;</p>
<p class="gatha3">Ekassa atthāya upāsakassa,</p>
<p class="gathalast">Sabbeva sattā sukhitā <span class="note">[sukhino (pī. ka.)]</span> ahesunti.</p>
<p class="centered">Serīsakavimānaṃ dasamaṃ.</p>
<p class="subhead">11. Sunikkhittavimānavatthu</p>
<p class="hangnum"><a name="para1282"></a><a name="para1282_kn6"></a><span class="paranum">1282</span>.</p>
<p class="gatha1"> ‘‘Uccamidaṃ <a name="P0.0134"></a> maṇithūṇaṃ vimānaṃ, samantato dvādasa yojanāni;</p>
<p class="gathalast">Kūṭāgārā <a name="T0.0155"></a> sattasatā uḷārā, veḷuriyathambhā rucakatthatā subhā.</p>
<p class="hangnum"><a name="para1283"></a><a name="para1283_kn6"></a><span class="paranum">1283</span>.</p>
<p class="gatha1"> ‘‘Tatthacchasi pivasi khādasi ca, dibbā ca vīṇā pavadanti vagguṃ;</p>
<p class="gathalast">Dibbā rasā kāmaguṇettha pañca, nāriyo ca naccanti suvaṇṇachannā.</p>
<p class="hangnum"><a name="para1284"></a><a name="para1284_kn6"></a><span class="paranum">1284</span>.</p>
<p class="gatha1"> ‘‘Kena tetādiso vaṇṇo, kena te idha mijjhati;</p>
<p class="gathalast">Uppajjanti ca te bhogā, ye keci manaso piyā.</p>
<p class="hangnum"><a name="para1285"></a><a name="para1285_kn6"></a><span class="paranum">1285</span>.</p>
<p class="gatha1"> ‘‘Pucchāmi <a name="M0.0125"></a> ‘taṃ deva mahānubhāva, manussabhūto kimakāsi puññaṃ;</p>
<p class="gathalast">Kenāsi evaṃ jalitānubhāvo, vaṇṇo ca te sabbadisā pabhāsatī’’ti.</p>
<p class="hangnum"><a name="para1286"></a><a name="para1286_kn6"></a><span class="paranum">1286</span>.</p>
<p class="gatha1"> So <a name="P0.0135"></a> devaputto attamano, moggallānena pucchito;</p>
<p class="gathalast">Pañhaṃ puṭṭho viyākāsi, yassa kammassidaṃ phalaṃ.</p>
<p class="hangnum"><a name="para1287"></a><a name="para1287_kn6"></a><span class="paranum">1287</span>.</p>
<p class="gatha1"> ‘‘Dunnikkhittaṃ mālaṃ sunikkhipitvā, patiṭṭhapetvā sugatassa thūpe;</p>
<p class="gathalast">Mahiddhiko camhi mahānubhāvo, dibbehi kāmehi samaṅgibhūto.</p>
<p class="hangnum"><a name="para1288"></a><a name="para1288_kn6"></a><span class="paranum">1288</span>.</p>
<p class="gatha1"> ‘‘Tena metādiso vaṇṇo,</p>
<p class="gatha2">Tena me idha mijjhati;</p>
<p class="gatha3">Uppajjanti ca me bhogā,</p>
<p class="gathalast">Ye keci manaso piyā.</p>
<p class="hangnum"><a name="para1289"></a><a name="para1289_kn6"></a><span class="paranum">1289</span>.</p>
<p class="gatha1"> ‘‘Akkhāmi te bhikkhu mahānubhāva,</p>
<p class="gatha2">Manussabhūto yamahaṃ akāsiṃ;</p>
<p class="gatha3">Tenamhi <a name="T0.0156"></a> evaṃ jalitānubhāvo,</p>
<p class="gathalast">Vaṇṇo ca me sabbadisā pabhāsatī’’ti.</p>
<p class="centered">Sunikkhittavimānaṃ ekādasamaṃ.</p>
<p class="centered">Sunikkhittavaggo sattamo niṭṭhito.</p>
<p class="bodytext">Tassuddānaṃ <a name="V0.0089"></a> –</p>
<p class="gatha1">Dve daliddā vanavihārā, bhatako gopālakaṇḍakā;</p>
<p class="gatha2">Anekavaṇṇamaṭṭhakuṇḍalī, serīsako sunikkhittaṃ;</p>
<p class="gathalast">Purisānaṃ tatiyo vaggo pavuccatīti.</p>
<p class="centered">Bhāṇavāraṃ catutthaṃ niṭṭhitaṃ.</p>
<p class="centered">Vimānavatthupāḷi niṭṭhitā.</p>
</body>