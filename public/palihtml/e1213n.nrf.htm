<body>
<p class="chapter">Saddabindu <a name="O0.0001"></a> pakaraṇaṃ</p>
<p class="centered">Namo tassa bhagavato arahato sammāsambuddhassa</p>
<p class="hangnum"><a name="para1"></a><span class="paranum">1</span>.</p>
<p class="gatha1"> Yassañeyyesu dhammesu, nāṇumattampaveditaṃ,</p>
<p class="gathalast">Natvāsaddhammasaṅghaṃtaṃ, saddabinduṃsamārabhe;</p>
<p class="hangnum"><a name="para2"></a><span class="paranum">2</span>. <a name="O0.0002"></a></p>
<p class="gatha1"> Kādiritā navasaṅkhyā, kamenaṭā di yādica,</p>
<p class="gathalast">Pādayopañca saṅkhyātā, suññanāmā saraññanā;</p>
<p class="hangnum"><a name="para3"></a><span class="paranum">3</span>.</p>
<p class="gatha1"> Sarehevasarāpubbe luttāvāvīpareramā,</p>
<p class="gathalast">Byañjanācāgamāvāvī dīgharassādisambhavā;</p>
<p class="hangnum"><a name="para4"></a><span class="paranum">4</span>. <a name="O0.0003"></a></p>
<p class="gatha1"> Kākāsenāgatosisa keniddhimaccadassayi,</p>
<p class="gathalast">Arājakhvaggimesīnaṃ sotukammeghayitthiyo;</p>
<p class="centered">Iti sandhikappo samatto.</p>
<p class="hangnum"><a name="para5"></a><span class="paranum">5</span>. <a name="O0.0004"></a></p>
<p class="gatha1"> Buddhapumayuvasanta rājabrahmasakhācasā,</p>
<p class="gathalast">Yatādidehījantuca satthupitābhibhūvidū;</p>
<p class="hangnum"><a name="para6"></a><span class="paranum">6</span>.</p>
<p class="gatha1"> Kaññāmmārattithipo, kkharaṇīnadirumātubhū,</p>
<p class="gathalast">Napuṃsaketiyantāca, padakammadadhāyuno;</p>
<p class="hangnum"><a name="para7"></a><span class="paranum">7</span>. <a name="O0.0005"></a></p>
<p class="gatha1"> Gahitāgahaṇenettha suddhosyādyantakāpume,</p>
<p class="gathalast">Vimalāhontijāntehi thyaṃpañcantehidādhikā;</p>
<p class="hangnum"><a name="para8"></a><span class="paranum">8</span>.</p>
<p class="gatha1"> Napuṃsakepayogātu janakāhontityantato,</p>
<p class="gathalast">Padhānānugatāsabba nāmasamāsataddhitā;</p>
<p class="hangnum"><a name="para9"></a><span class="paranum">9</span>. <a name="O0.0006"></a></p>
<p class="gatha1"> Attiliṅgānipātādi tatoluttāvasyādayo,</p>
<p class="gathalast">Suttānurūpatosiddhā hontivattāmanādayo;</p>
<p class="centered">Iti nāmakappo samatto.</p>
<p class="hangnum"><a name="para10"></a><span class="paranum">10</span>.</p>
<p class="gatha1"> Chakārakesasāmismiṃ samāsohotisambhavā,</p>
<p class="gathalast">Taddhītākattukammasa, mpadānokāsasāmisu;</p>
<p class="hangnum"><a name="para11"></a><span class="paranum">11</span>. <a name="O0.0007"></a></p>
<p class="gatha1"> Sādhattayamhiākhyāto kitakosattasādhane,</p>
<p class="gathalast">Sabbatthapaṭhamāvutte avuttedutiyādayo;</p>
<p class="hangnum"><a name="para12"></a><span class="paranum">12</span>.</p>
<p class="gatha1"> Manasāmuninovutyā vanebuddhenavaṇṇite,</p>
<p class="gathalast">Vaṭṭāhitovivaṭṭatthaṃ bhikkhubhāvetibhāvanaṃ;</p>
<p class="centered">Iti kārakakappo samatto.</p>
<p class="hangnum"><a name="para13"></a><span class="paranum">13</span>. <a name="O0.0008"></a></p>
<p class="gatha1"> Rāsīdvipadikādvandā liṅgenavacanenaca,</p>
<p class="gathalast">Luttātulyādhikaraṇā bahubbīhītukhemarū;</p>
<p class="hangnum"><a name="para14"></a><span class="paranum">14</span>.</p>
<p class="gatha1"> Tappurisācakhemorā dayācakammadhārayā,</p>
<p class="gathalast">Digavocāvyayāhārā etesabbepihāritā;</p>
<p class="centered">Iti samāsakappo samatto.</p>
<p class="hangnum"><a name="para15"></a><span class="paranum">15</span>.</p>
<p class="gatha1"> Kaccāditopiekamhā saddatoniyamaṃvinā,</p>
<p class="gathalast">Nekatthesatibhonteva sabbetaddhitapaccayā;</p>
<p class="centered">Iti taddhitakappo samatto.</p>
<p class="hangnum"><a name="para16"></a><span class="paranum">16</span>. <a name="O0.0009"></a></p>
<p class="gatha1"> Kattarināññathākamme tathābhāvetumerayā,</p>
<p class="gathalast">Sabbetepacadhātumhi saṅkhepenamarūmayā;</p>
<p class="hangnum"><a name="para17"></a><span class="paranum">17</span>.<a name="O0.0010"></a></p>
<p class="gatha1"> Gamīmhātiguṇāphatto sambhavāaññadhātusu,</p>
<p class="gathalast">Anantāvapayogāte ādesapaccayādihi;</p>
<p class="centered">Iti ākhyātakappo samatto.</p>
<p class="hangnum"><a name="para18"></a><span class="paranum">18</span>.</p>
<p class="gatha1"> Kitādipaccayāsabbe, ekamhāapidhātuto,</p>
<p class="gathalast">Siyuṃnurūpatosatta, sādhanesatipāyato;</p>
<p class="centered">Iti kitakappo samatto.</p>
<p class="hangnum"><a name="para19"></a><span class="paranum">19</span>. <a name="O0.0011"></a></p>
<p class="gatha1"> Iminākiñcilesena, sakkāñātuṃjināgame,</p>
<p class="gathalast">Payogāñāṇināsindhu, rasovekenabindunā;</p>
<p class="hangnum"><a name="para20"></a><span class="paranum">20</span>.</p>
<p class="gatha1"> Rammaṃsīghappavesāya, puraṃpiṭakasaññitaṃ,</p>
<p class="gathalast">Maggojumaggataṃmaggaṃ, saddāraññevisodhito;</p>
<p class="hangnum"><a name="para21"></a><span class="paranum">21</span>. <a name="O0.0012"></a></p>
<p class="gatha1"> Teneva kiñci jalito jalito padīpo</p>
<p class="gatha2">Kaccāyanuttiratano citagabbhakoṇe,</p>
<p class="gatha3">Dhammādirājagurunā garumāmakena</p>
<p class="gathalast">Dhammena yobbipatinā sagaruttanīto;</p>
<p class="centered">Iti saddabindu pakaraṇaṃ parisamattaṃ.</p>
<p class="gatha1">Yosaññamo guṇadhano nayanaṃ nijaṃva</p>
<p class="gatha2">Sikkhāpayī mama mavaṃ sugatāgamādo,</p>
<p class="gatha3">Salloka puñja suhado padumādi rāma</p>
<p class="gathalast">Nāmo mahā yativarā cariyo samayhaṃ;</p>
<p class="gatha1">Saddhādhanena vasatā viditamhi pupphā</p>
<p class="gatha2">Rāmedhunā ariyavaṃsa dhajavhayena,</p>
<p class="gatha3">Santena ñāṇatilako tyaparākhyakena</p>
<p class="gathalast">Bālānametamavidhīyi mayāhitāya;</p>
</body>